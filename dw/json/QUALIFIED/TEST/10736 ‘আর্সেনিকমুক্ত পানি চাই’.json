{
  "docID" : 10736,
  "source" : "http://www.dw.com/",
  "lang" : "BN",
  "url" : "http://www.dw.com/bn/আর্সেনিকমুক্ত-পানি-চাই/a-15983227",
  "title" : "‘আর্সেনিকমুক্ত পানি চাই’",
  "date" : "29.05.2012",
  "writter" : "",
  "categories" : [ "পাঠক ভাবনা" ],
  "article" : "আন্তরিক প্রীতি ও শুভেচ্ছা রইলো বাংলা বিভাগের সবার প্রতি৷ আশাকরি আপনারা ভালো আছেন৷ আমরা ভালো নেই৷ গ্রীষ্মের দাবদাহে প্রচণ্ড কষ্টের মধ্যে আছি৷ তবে আজ বহুদিন পর কম্পিউটার নিয়ে বসেছি কিছু লিখবো বলে৷ গত ১৯মে আপনারা ঘোষণা করলেন গত নভেম্বর আর ডিসেম্বর মাসের ধাঁধা প্রতিযোগিতার ফলাফল৷ নভেম্বর মাসের ধাঁধা প্রতিযোগিতায় আইপড বিজয়ী হিসেবে আমার নাম ঘোষণা করা হলো৷ খুব আনন্দিত হয়েছিলাম৷ কিন্তু আমি আজ অর্থাৎ রবিবারের অনুষ্ঠান শুনে ভয় পাচ্ছি৷ না জানি কত টাকা কাস্টম কতৃপক্ষ শুল্ক ধার্য করে৷ আর সরাসরি জার্মানি থেকে পাঠানো হলে তা আমার হাতে পৌঁছাবে কি না জানি না৷ জার্মান বেতারের শুরু থেকে সমস্ত পুরস্কার, এমনকি ক্যালেন্ডার পর্যন্ত দূতাবাসের মাধ্যমে পাঠানো হয়েছে৷ এখন পাঠাতে আপত্তি কোথায় বুঝতে পারি না৷ উপহার যদি টাকা দিয়ে নিতে হয়, তাহলে সে পুরস্কার পাওয়ার আনন্দই তো মাটি হয়ে যায়৷  তাই বলছি কি, হয় এ ধরণের মূল্যবান পুরস্কার দূতাবাসের মাধ্যমে পাঠান, না হয় শ্রোতা সম্মেলনের সময় হাতে হাতে বিলি করুন৷ ২০মে ছিল সাগর সরোয়ার আর মেহেরুন রুনি হত্যাকাণ্ডের ১০০তম দিন৷ সেদিন সাগর সরওয়ার'এর একটি পুরনো অনুষ্ঠান পুনঃপ্রচার করলেন৷ সত্যি চোখের পানি ধরে রাখতে পারিনি৷ ভাবছি মাত্র ৪৮ ঘণ্টার মধ্যে হত্যাকারীদের গ্রেপ্তারের ঘোষণা ১০০ দিনেও বাস্তবায়ন হয় না৷ তদন্তের অগ্রগতি শেষ পর্যন্ত শূন্য৷ আসলে এ হত্যাকাণ্ডের হয়ত সঠিক তদন্ত হয়েছে৷ বড় বড় রুই-কাতলাদের বাঁচাতে আবার কোনো জজমিয়া নাটক শুরু হয় কে জানে৷ আজ আর লেখার মতো ধৈর্য নেই৷ গরমে অতিষ্ঠ হয়ে পড়েছি৷ আবারো সবাইকে শুভেচ্ছা৷ মুনির আহম্মদ, মুন্সিপাড়া, থার্ড লেন, খুলনা৷ আর্সেনিক দূষণ প্রতিরোধ নিয়ে রিপোর্টটি গুরুত্বপূর্ণ ছিল বলে জানিয়েছেন গোপালগঞ্জ থেকে শ্রোতাবন্ধু ফয়সাল আহমেদ৷ এই প্রতিবেদনটি ভালো লেগেছে রাজশাহীর বন্ধু সোয়েবেরও৷ তিনি আরো লিখেছেন, এ ব্যাপারে সরকারের পদক্ষেপ গ্রহণ করা দরকার৷ এবং যারা এভাবে পানি দূষণ করতে পারে তার ফল তাদেরই ভোগ করা উচিৎ৷ বদরগঞ্জ, রংপুর থেকে আমাদের নিয়মিত শ্রোতাবন্ধু মাসুম হাসান আমাদের সাথে ফোনে কথা বলতে চান৷ - আপনার অনুরোধে টেলিফোন নম্বর বলে দিচ্ছি, 00 49.228.429.4158৷ শ্রোতাবন্ধু মাসুম, তাহলে কথা হচ্ছে খুব শিগগিরই আপনার সাথে৷ অপেক্ষায় রইলাম৷   আমার ভালোবাসা নিবেন৷ ভালো আছি আমরা৷ আপনারা ভালো আছেন তো? গতকালের সকল পরিবেশনা ভালো লাগলো৷ বিশ্বসংবাদ ছিল তথ্যবহুল৷ ডয়চে ভেলের ওয়েবসাইটে আজকের চলতি ঘটনা বিভাগের প্রথম প্রতিবেদনটি ‘মার্কিন পররাষ্ট্র মন্ত্রণালয়ের রিপোর্টে বাংলাদেশের সমালোচনা' মনোযোগ দিয়ে পড়লাম৷ প্রতিবেদনটি পড়ার শেষে যেটা আমার চোখে পড়লো, মতামত লেখার ইচ্ছা না থাকলেও সেটা দেখে আর না লিখে পারলাম না৷ আর তা হলো, আজকে ২৫মে ২০১২'এর পরিবর্তে ২৬মে ২০১২ লেখা৷ জানিনা এটা অনিচ্ছাকৃত ভুল কিনা৷ যাহোক ভবিষ্যতে এ ব্যাপারে আপনাদের মুন্সিয়ানার পরিচয় চাই৷ মো: সোহেলরানা হৃদয়, প্রেসিডেন্ট ফ্রেন্ডস ডি-এক্সিং ক্লাব, ঢাকা সেনানিবাস, ঢাকা৷ চাঁদখানা ছয়আনী, নীলফামারী থেকে শ্রোতাবন্ধু মাসুম বিল্লাহ লিমন লিখেছেন, ডয়চে ভেলে থেকে অনেক অজানা তথ্য জানতে পেরে খুব ভালো লাগছে৷ আরো লিখেছেন, অনুষ্ঠানে নিজের নাম না শুনতে পেলে অভিমান করে আর লিখবেন না৷ গত সপ্তাহের বিজ্ঞান ডটকম পর্ব পরিবেশনাটি ভালো লেগেছে৷ এর থেকে অনেককিছু জানতে পেরেছেন লিখেছেন পশ্চিম মেদিনীপুর থেকে শ্রোতাবন্ধু সৌতিক হাতি৷ এছাড়া, মানবাধিকার সম্পর্কিত প্রতিবেদনটি খুবই ভালো লেগেছে লিখেছেন সেনহাতি, খুলনা থেকে শ্রোতাবন্ধু পলাশ৷ মো. হোসাইন রেজা জানতে চেয়েছেন ধাঁধার উত্তর পাঠানোর সময় কি পুরো ঠিকানা লিখতে হবে? -অবশ্যই লিখবেন৷ লটারিতে বিজয়ী  হলে ঠিকানা ছাড়া কোথায় পাঠানো হবে আপনার পুরস্কার? সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "দূষণ", "শুল্ক", "ডয়চে ভেলে", "আর্সেনিক", "গুরুত্বপূর্ণ", "পুরস্কার" ],
  "automaticKeyPhrases" : [ "" ]
}