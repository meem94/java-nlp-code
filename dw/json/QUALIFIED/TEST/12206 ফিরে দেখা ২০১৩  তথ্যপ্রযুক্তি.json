{
  "docID" : 12206,
  "source" : "http://www.dw.com/",
  "lang" : "BN",
  "url" : "http://www.dw.com/bn/ফিরে-দেখা-২০১৩-তথ্যপ্রযুক্তি/a-17299922",
  "title" : "ফিরে দেখা ২০১৩ : তথ্যপ্রযুক্তি",
  "date" : "17.12.2013",
  "writter" : "",
  "categories" : [ "বিজ্ঞান পরিবেশ" ],
  "article" : "২০১৩ সালে প্রযুক্তি বিশ্বের অন্যতম খবর ছিল শেয়ারবাজারে টুইটারের প্রবেশ৷ এসেছে নতুন নতুন স্মার্টফোন, নতুন গেমস৷ আসছে বছরেও এ ধারা অব্যাহত থাকবে৷ এদিকে, মাইক্রোসফট খুঁজছে তাদের নতুন প্রধান নির্বাহী৷ টুইটার: এ বছরই নভেম্বরে শেয়ার ছাড়ে টুইটার৷ কয়েক কোটি ডলারের শেয়ার বেঁচে সান ফ্রান্সিসকো'র এই কোম্পানি সাফল্যের চূড়ায় পৌঁছে গেছে৷ খুব শিগগিরই টুইটার সেরা ইন্টারনেট কোম্পানিতে পরিণত হবে বলে ধারণা বিশ্লেষকদের৷ নেটফ্লিক্স: ইন্টারনেট ভিত্তিক এই মিডিয়ার বিভিন্ন অনুষ্ঠান এতটাই জনপ্রিয় হয়েছে, যে জনপ্রিয়তার দিক থেকে তা টিভি চ্যানেল এইচবিও'কে পেছনে ফেলেছে৷ যুক্তরাষ্ট্রের গ্রাহকরা এখন যে-কোনো চলচ্চিত্র দেখতে নেটফ্লিক্সকেই প্রাধান্য দেয়৷ তাদের নিজস্ব অনুষ্ঠান অনলাইন শো ‘হাউজ অব কার্ডস' প্রথম অনলাইন শো হিসেবে অ্যামি এডওয়ার্ড পেয়েছে৷ এ বছর এর শেয়ার মূল্যও বেড়েছে তিন গুন৷ ভিডিও গেমস: ‘গ্র্যান্ড থেফট অটো ভি' গেমটি উৎপাদন খরচ এবং বিক্রির দিক থেকে এ বছর রেকর্ড গড়েছে৷ হলিউডের ব্লক বাস্টার মুভি নির্মাণে যত অর্থ ব্যয় হয় এটি তৈরিতেও সেরকম অর্থ ব্যয় করা হয়েছে৷ মুক্তির মাত্র তিন দিনেই গেমটি বিক্রি হয়েছে ১ বিলিয়ন ডলার৷ নভেম্বরে মাইক্রোসফট এবং সনি নিউ জেনারেশন এক্স-বক্স ওয়ান এবং প্লে স্টেশন ফোর ভিডিও গেমস বাজারে আনে৷ বিটকয়েন: বছরান্তে অভাবনীয় সাফল্য দেখিয়েছে বিটকয়েন বা ডিজিটাল কয়েন৷ এমনকি কোনো কোনোটার মূল্য দাঁড়িয়েছে ১০০০ ডলার পর্যন্ত৷ তবে বিটকয়েনের কারণে অনলাইনে চোরাকারবারীদের দৌরাত্ম্য বেড়েছে বলে মনে করেন অনেকে৷ গুগল: কিছুদিন আগেও অ্যাপলের গেজেটে বাজার সয়লাব ছিল৷ সেই বাজারে ভাগ বসিয়েছে গুগলের অ্যান্ড্রয়েড সফটওয়ার৷ আধিপত্য বিস্তার করছে স্মার্টফোন এবং ট্যাবলেটের বাজারে৷ স্যামসাং-ও এই বাজারে গুগলের সমকক্ষ৷ তারা নিজের প্লাটফরম দাঁড় করিয়েছে৷ বিস্ময়কর চশমা, রবোটিক্স এবং দ্রুতগতি সম্পন্ন কেবল লাইনস তৈরির মাধ্যমে গুগল ইন্টারনেট ব্যবহারকারীদের মনোযোগ আকর্ষণে সমর্থ হয়েছে৷ ফ্যাবলেটস: স্মার্টফোনের বড় স্ক্রিন মোবাইল ব্যবহারকারীদের কাছে ব্যাপক জনপ্রিয় হয়েছে এ বছর৷ ফলে ফ্যাবলেটের চাহিদা উত্তরোত্তর বাড়ছে৷ পার্সোনাল কম্পিউটার: স্মার্টফোন এবং ট্যাবলেটের এই যুগে পার্সোনাল কম্পিটার বিক্রি আসলেই মুখ থুবড়ে পড়েছে৷ ফলে চাপে রয়েছে মাইক্রোসফট কোম্পানি৷ এদিকে, কোম্পানিতে ইতিবাচক পরিবর্তন আনতে পারে এমন একজন দক্ষ ব্যক্তির জন্য সময়ের আগেই পদত্যাগের ঘোষণা দিয়েছেন মাইক্রোসফট প্রধান স্টিভ বালমার৷ অ্যাপল: সময়ের সাথে তাল মিলিয়ে চলার ক্ষেত্রে ক্যালিফোর্নিয়ার অ্যাপল কোম্পানির জুরি নেই৷ নতুন আইফোন, আইপ্যাড এবং ম্যাকিনটস কম্পিউটার দিয়ে পুরো বছর বাজার ধরে রাখার চেষ্টা চালিয়ে গেছে কোম্পানিটি৷ তবে তাদের আইওয়াচ এবং আইটিভি বক্স বাজারে তেমন সাড়া ফেলেনি৷ ব্ল্যাকবেরি: একসময় কর্মক্ষেত্রে রাজত্ব করেছে স্মার্টফোন ব্ল্যাকবেরি৷ কিন্তু এ বছর চাকরি হারানো, বস ও অন্যান্য নেতাদের পদত্যাগের কারণে বেশ ঝুঁকির মুখে রয়েছে এটি৷ এপিবি/জেডএইচ (এএফপি)",
  "manualKeyPhrases" : [ "টুইটার", "অ্যাপল", "কম্পিউটার", "ব্ল্যাকবেরি", "স্মার্টফোন", "প্রযুক্তি" ],
  "automaticKeyPhrases" : [ "" ]
}