{
  "docID" : 11579,
  "source" : "http://www.dw.com/",
  "lang" : "BN",
  "url" : "http://www.dw.com/bn/ছাপাখানায়-এখনও-হাতেই-কাজ-হয়/a-16533205",
  "title" : "‘ছাপাখানায় এখনও হাতেই কাজ হয়’",
  "date" : "18.01.2013",
  "writter" : "নুরুননাহার সাত্তার",
  "categories" : [ "পাঠক ভাবনা" ],
  "article" : "এটা সত্যিই একটা নজর কাড়ার মতো খবর যে বর্তমানের অত্যাধুনিক ডিজিটাল প্রযুক্তির যুগেও জার্মানির লাইপজিগ শহরে এখনও হাতেই ছাপাখানার কাজ হয়৷ প্রতিবেদনটি পড়ে দুটো তথ্য জানতে পারলাম, যেমন পুরনো প্রযুক্তিতে বই ছাপার কাজে ছাত্ররা গ্রাফিক ডিজাইনের ব্যাপারটা আরো ভালোভাবে বুঝতে পারেন এবং পুরনো প্রযুক্তি থেকে শিক্ষার্থীদের ইতিহাসের পাতা উল্টানোর একটা সুযোগ এসে যায়৷ বিশ্বের বৃহত্তম পুস্তক প্রকাশনা ও বইমেলার শহর এই প্রাচীন প্রথাকে যেন হারিয়ে যেতে না দেয়৷ খুব ভালো লেগেছে ‘মানুষের খাদ্যের জন্য হাঙরের বিনাশ' প্রতিবেদনটি৷ এক শ্রেণির মানুষের রসনার পারিতৃপ্তি মেটাতে প্রাণী জগতের বিনাশকে কোনো মতেই মেনে নেওয়া যায় না, একথা মনে করেন সুভাষ চক্রবর্তী৷ এই ই-মেল দুটোতে এসব কথা লিখেছেন তিনি৷ আশা নয়, বিশ্বাস ভালো আছেন সকলে৷ গতকালের ফেসবুক নিয়ে তথ্যবহুল প্রতিবেদনটি ভালো লাগল৷ ধন্যবাদান্তে অমিত বসু, জননী রেডিও লিসনার্স ক্লাব, ঘোষনগর, গোনালী নলতা, তালা, সাতক্ষীরা৷ যাঁদের ইন্টারনেট সুবিধা আছে, ডিডাব্লিউ থেকে সেই এলিট শ্রোতাদের নামসহ মন্তব্য বড় বেশি শোনা যায়৷ অথচ আমরা যারা সাধারণ মোবাইলে ম্যাসেজ পাঠাই, তারা রয়ে যাই অন্তরালেই৷ নেট নির্ভর মানুষগুলো কি ১০০ রেডিওর একটিও ছুঁয়ে দেখবে? প্রশান্ত গাইন সভাপতি ‘নিপবন লিসনার্স ক্লাব' চুনকুড়ি, দাকোপ, খুলনা৷ পড়ালেখার চাপের কারণে বেশ কিছু দিন ধরে লিখতে পারছি না৷ তবে অনুষ্ঠান শোনা মিস হচ্ছে না একদিনও৷ সময় পেলেই ঘুরে আসি আপনাদের তথ্য বহুল সাজানো-গোছানো ওয়েবসাইট থেকে৷ মুহূর্তের মধ্যে পুরো পৃথিবীকে পেয়ে যাই হাতের মুঠোয়৷ বেশ কিছু দিন ধরে লক্ষ্য করছি যে, ছবি খুঁজুন, পুরস্কার জিতুন প্রতিযোগীতায় বিজয়ীদের নাম আপডেট করা হচ্ছে না৷ বিষয়টির দিকে দৃষ্টি দেবেন আশা করছি৷ আমাদের সেই বহু প্রতিক্ষিত ক্ষণটি আসবে কখন? কখন আমরা শুনতে পাবো ৩০টি রেডিও বিজয়ী ভাগ্যবানদের নাম? দশ হাজারের এক মাস পরে এক হাজার বেড়ে ফেসবুক শ্রোতা সংখ্যা এখন এগারো হাজারের উপরে৷ আমরা দৃঢ় বিশ্বাস, আমি একটি রেডিও বিজয়ী হতে পারবো৷ শুভেচ্ছান্তে মো.রাসেল সিকদার, সভাপতি জ্ঞান বিকাশ কেন্দ্র রেডিও ক্লাব, শ্রীনাথদী, কেন্দুয়া, মাদারীপুর৷ জার্মানির রাজধানী বার্লিনে প্রথমবারের মতো আয়োজন করা ‘আফ্রিকা ফ্যাশন ডে' নিয়ে ছবিঘরটি বাতিক্রম ধর্মী ৷ সেজন্য সংশ্লিষ্টদের ধন্যবাদ দিয়েছেন শ্রোতাবন্ধু ফয়সাল আহমেদ৷ সোহেল রানা লিখেছেন, বেশ কয়েকদিন পরে আমাদের মতামতের পাতা আপডেট করার জন্য ধন্যবাদ৷ আমার নিজের মতামতের জন্য ধন্যবাদ দিচ্ছি না৷ আমি চাই, নিয়মিতভাবে সব বন্ধুদের কথা উঠে আসুক আমাদের প্রিয় ডয়চে ভেলের মতামত পাতায়৷ অপেক্ষায় থাকি আর তাই সারাক্ষণ চোখ রাখি ‘আমাদের মতামত পাতায়'.. জয়তু... ডয়চে ভেলে বাংলা বিভাগ৷ সকালে দারুণ একটা ছবিঘর দেখলাম৷ ‘মানুষের খাদ্যের জন্য হাঙরের বিনাশ' শীর্ষক ছবিঘরের ছবিগুলো আমাকে কষ্ট দিয়েছে৷ মানুষ এত খারাপ কেন হয়? প্রশ্ন ঢাকার বন্ধু সোহেল রানা হৃদয়ের৷ রাজশাহীর শ্রোতাবন্ধু সাইফুল ইসলাম থান্দার লিখেছেন, মোনালিসা পর্বে ‘কৌন বনেগা কোটিপতি'-র পাঁচ কোটি টাকা বিজেতা সনমিত সাহানির কথা ও টাকা প্রাপ্তির জন্য তাঁর প্রচেষ্টা সবার জন্য অনুপ্রেরণা হতে পারে৷ এ সম্পর্কে সিদ্ধার্থ সরকার লিখেছেন, সনমিত সাহানির কথা অনবদ্য৷ সত্যি এ এক অসধারণ উত্তরণ৷ - ধন্যবাদ সবাইকে৷ অনুষ্ঠান, ওয়েবসাইট এবং ফেসবুকের মাধ্যমে নিয়মিত সঙ্গে থাকবেন – এই প্রত্যাশাই করছি আমরা সকলে৷",
  "manualKeyPhrases" : [ "গ্রাফিক", "লাইপজিগ", "কাজ হয়", "অত্যাধুনিক", "প্রযুক্তি" ],
  "automaticKeyPhrases" : [ "" ]
}