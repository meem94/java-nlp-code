{
  "docID" : 15031,
  "source" : "http://www.dw.com/",
  "lang" : "BN",
  "url" : "http://www.dw.com/bn/নতুন-রেডিও-লিসনার্স-ক্লাবের-প্রতিষ্ঠা-বার্ষিকী/a-16149326",
  "title" : "‘নতুন রেডিও লিসনার্স ক্লাবের প্রতিষ্ঠা বার্ষিকী’",
  "date" : "07.08.2012",
  "writter" : "",
  "categories" : [ "পাঠক ভাবনা" ],
  "article" : "নতুন রেডিও লিসনার্স ক্লাব, শাহানগর, মুর্শিদাবাদের সকল সদস্যকে জানাচ্ছি আমাদের সবার পক্ষ থেকে আন্তরিক প্রীতি ও শুভেচ্ছা৷ কারণ এই ক্লাবটির আগামীকাল ৩২তম প্রতিষ্ঠা বার্ষিকী৷ - প্রতিষ্ঠা বার্ষিকী উপলক্ষ্যে যারা এসেছেন, তাদের সবার জন্যও রইলো অনেক অনেক শুভেচ্ছা৷ ক্লাবের সভাপতি কাঞ্চন কুমার চ্যাটার্জিকেও ধন্যবাদ জানাচ্ছি এই দীর্ঘ ৩২ বছর ডয়চে ভেলের সঙ্গী থাকার জন্য এবং আমাদের অনুষ্ঠান ও ওয়েবসাইট সম্পর্কে মতামত জানিয়ে সহযোগিতা করার জন্য৷ এছাড়া অবশ্যই ধন্যবাদ জানাচ্ছি ক্লাবের পক্ষ থেকে বিভিন্ন কর্মসূচি গ্রহণ করে ডয়চে ভেলেকে আপনাদের এলাকায় আরো পরিচিত করার জন্য৷ এই আয়োজন সম্পর্কে বিস্তারিত জানার অপেক্ষায় রইলাম আমরা৷ ‘জার্মানিতে সূর্যালোক থেকে সৌরচুল্লি' এই প্রতিবেদনটি পড়ে ফেসবুকের পাতায় ভালো লাগার কথা জানিয়েছেন মোহেবুবুর রহমান, দিপেন্দু চৌধুরী, বশির চৌধুরী, তকবীর চৌধুরী, রাজীব আকাশ, নিজাম উদ্দিন নয়ন৷ ‘জার্মান সরকারের মহিলা অধ্যাপক কর্মসূচি' প্রতিবেদনটি পড়েও মন্তব্য করেছেন অনেকে৷ এ সম্পর্কে শিমুল আহমেদের প্রশ্ন, এইচএসসি পাশ করার পর জার্মানিতে পড়াশোনা করতে যাওয়া যায় কিনা? - বন্ধুরা, জার্মানির কোন শহরের, কোন বিশ্ববিদ্যালয়ে কী পড়ানো হয়, কোথায় বৃত্তি পাওয়া যায়, ভিসা পেতেই বা কী করতে হবে? – এই সব প্রশ্নের উত্তর পাবেন আমাদের ওয়েবসাইটে৷ আর তার সঙ্গে লিংকগুলোও দেয়া রয়েছে৷ ক্যানসার চিকিৎসায় পারভোভাইরাস নিয়ে প্রতিবেদনটি খুব ভালো লেগেছে এবং তথ্যবহুল মনে হয়েছে৷ এজন্য ডয়চে ভেলেকে অনেক ধন্যবাদ৷ বিজ্ঞানীদের এই সফলতা আরো এগিয়ে যাক এই প্রত্যাশা সবার৷ বিশ্বজিত মৃধা, দৌলতপুর, খুলনা থেকে জানিয়েছেন৷ নিউজলেটার নিয়মিত পাচ্ছেন এবং অন্যদেরও পাঠাচ্ছেন জানিয়েছেন বিধান চন্দ্র টিকাদার, জলিরপার, গোপালগঞ্জ থেকে৷ ব্রেইন ক্যানসার নিরাময়ে গবেষণা বিষয়ে রায়হানা বেগমের রিপোর্টটি শুনলাম৷ আমরা এই গবেষণার সাফল্যের খবর শোনার অপেক্ষায় রইলাম৷ অর্পিত সম্পত্তি আইন বিষয়ে ‘নিজেরা করি'-র সমন্বয়ক খুশি কবিরের সাথে আলাপচারিতা বিশেষ গুরুত্বপূর্ণ ছিল৷ এই বিষয়ে যথাযথ ব্যবস্থা একান্ত জারুরি৷ বাজারে জাল নোটের সয়লাব নিয়ে রিপোর্টগুলো জনসচেতনাতা বাড়াতে গুরুত্বপূর্ণ ভূমিকা রাখবে বলে মনে করছি৷ মঙ্গল গ্রহে নাসার রোবট যান অবতরণ নিয়ে নিয়মিত বিস্তারিত পরিবেশনা শুনছি, সংশ্লিষ্টদের ধন্যবাদ৷ এছাড়া, যুক্তরাষ্ট্রে শিখ মন্দিরে হামলা খুবই নিন্দনীয় কাজ৷ এই হামলা বিষয়ে নতুন দিল্লি থেকে পাঠানো বিস্তারিত টেলিফোন রিপোর্টটি খুব গুরুত্বপূর্ণ ছিল৷ ফয়সাল আহমেদ, গোপালগঞ্জ থেকে জানিয়েছেন এসব কথা ই-মেল'এ৷ আপা, আমরা সবাই মিলে ডয়চে ভেলের অনুষ্ঠান শুনছি৷ আমার এসএমএস শুনে ভীষণ ভালো লাগলো৷ অনেক ডি-এক্সার আমাকে ফোন করে জানালো৷ তবে আপা, ডয়চে ভেলেকে ভুলিনি৷ সবদিনই অনুষ্ঠান শুনি৷ সুলোচনা ও প্রশান্ত, গোয়ালবাথান, খুলনা৷ কবিগুরুর মৃত্যু বার্ষিকী উপলক্ষ্যে প্রথমবার তাঁর নিজের কন্ঠে গান শুনলাম সেজন্য ডয়চে ভেলেকে অনেক ধন্যবাদ৷ নিজাম উদ্দিন, সন্দ্বীপ, চট্টগ্রাম৷ ৪ঠা আগস্ট যখন শুনলাম যে একজন ১ পা বিশিষ্ট দৌড়বিদ পৃথিবীর শ্রেষ্ঠ মানব হয়েছেন, তখন আমি খুবই উৎসাহী হয়ে উঠি আমার জীবনের সকল বাধা-বিপত্তিকে ঠেলে সামনে এগোনোর জন্য৷ কারণ একজন ১ পা বিশিষ্ঠ দৌড়বিদ যদি ১ পা নিয়ে বিশ্বের দ্রুততর মানব হতে পারেন, তাহলে আমি অবশ্যই পারবো আমার জীবনের দৌড়ে জিততে৷ এজাতীয় খবর ভবিষ্যতেও প্রকাশ করার জন্য ডয়চে ভেলের বাংলা বিভাগকে অনুরোধ করছি৷ জার্মানির জনসংখ্যা কত তা জানতে চাই৷ আশা করি অবশ্যই আমাকে জানাবেন৷ ডয়চে ভেলের বাংলা বিভাগের সাথে থাকবো বলে আশাবাদ ব্যক্ত করছি৷ বিপ্লব দাস৷ ভারতের মঙ্গল যাত্রা এবং ডেঙ্গু রোগের টিকা সম্পর্কে প্রতিবেদনগুলো খুব ভালো লাগলো৷ আর অলিম্পিক নিয়ে প্রতিদিন নতুন নতুন প্রতিবেদন দারুণ আনন্দ দিয়ে থাকে৷ সেজন্য ডয়চে ভেলেকে ধন্যবাদ না দিয়ে পারলাম না৷ তন্ময় মুখার্জি, নওয়াপাড়া, যশোর৷ ইন্দোনেশিয়ার মুসলমানরা কি একমাসের জন্য ত্যাগ স্বীকার করতে পারেনা? জার্মানিতে কি মসজিদের ওপর কোনো কঠোর আইন আছে? জানাবেন৷ মাহবুব, জলঢাকা৷ - মতামত জানানোর জন্য সবাইকে আন্তরিক ধন্যবাদ৷ সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "‘নতুন", "রেডিও", "ক্লাবের", "প্রতিষ্ঠা", "লিসনার্স", "বার্ষিকী’" ],
  "automaticKeyPhrases" : [ "" ]
}