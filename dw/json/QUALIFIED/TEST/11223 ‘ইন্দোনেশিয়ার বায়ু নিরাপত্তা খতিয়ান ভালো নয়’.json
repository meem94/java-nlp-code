{
  "docID" : 11223,
  "source" : "http://www.dw.com/",
  "lang" : "BN",
  "url" : "http://www.dw.com/bn/ইন্দোনেশিয়ার-বায়ু-নিরাপত্তা-খতিয়ান-ভালো-নয়/a-18163260",
  "title" : "‘ইন্দোনেশিয়ার বায়ু নিরাপত্তা খতিয়ান ভালো নয়’",
  "date" : "30.12.2014",
  "writter" : "গাব্রিয়েল ডমিনগেজ/এসি",
  "categories" : [ "সাক্ষাৎকার" ],
  "article" : "সর্বাধুনিক দুর্ঘটনার আগে এয়ারএশিয়া-র সেফটি রেকর্ড ছিল একদম নিখুঁত৷ কিন্তু ইন্দোনেশিয়ার অপরাপর বিমান পরিবহণ সংস্থার ক্ষেত্রে সে’কথা বলা যায় না – ডয়চে ভেলেকে এমনটাই বলেছেন এভিয়েশন এক্সপার্ট ক্রিস ইয়েটস৷ এয়ারএশিয়া-কে ডিসকাউন্ট এয়ার ট্রাভেল-এর ক্ষেত্রে এশিয়ায় পথিকৃৎ বলা চলতে পারে৷ তা সত্ত্বেও ইন্দোনেশিয়ার এই এয়ারলাইন্সটি ২০০২ সালে কাজ শুরু করা যাবৎ কোনো প্রাণঘাতী দুর্ঘটনায় সংশ্লিষ্ট হয়নি – কিউজেড৮৫০১-এর আগে৷ দৃশ্যত ইন্দোনেশিয়া-ভিত্তিক অপরাপর এয়ারলাইন্সের ক্ষেত্রে সে'কথা বলা চলে না৷ এভিয়েশন সেফটি নেটওয়ার্ক নামধারী একটি নিরপেক্ষ উদ্যোগ বিমান দুর্ঘটনা ও বিমানযাত্রার নিরাপত্তার উপর নজর রাখে৷ তারা গত দশ বছরের খতিয়ান থেকে জানাচ্ছে যে, ঐ এক দশকে ইন্দোনেশিয়ার বিমান পরিবহন সংস্থাগুলি ৫০টি নিরাপত্তা সংক্রান্ত ঘটনায় জড়িত ছিল৷ গারুডা এয়ারলাইন্স, মান্ডালা এয়ারলাইন্স (বর্তমানে বন্ধ), এয়ারফাস্ট এবং এক্সপ্রেস ট্রান্সপোর্টাসি আন্টারবেনুয়া (চলে প্রিমিএয়ার নামে) এবং এয়ারএশিয়া, এই চারটি ব্যতিক্রম ছাড়া ইন্দোনেশিয়ার বাকি সব প্যাসেঞ্জার এয়ারলাইন্সের আপাতত ইউরোপ অভিমুখে ওড়া নিষিদ্ধ – তার কারণ নিরাপত্তা সংক্রান্ত উদ্বেগ৷ বিমান পরিবহণের ব্যাপারে ব্রিটেনের নিরপেক্ষ বিশেষজ্ঞ ক্রিস ইয়েটস ডয়চে ভেলেকে একটি একান্ত সাক্ষাৎকারে বলেন যে, শুধুমাত্র ২০১৪ সালেই ইন্দোনেশিয়ার এয়ারলাইন্সগুলিকে কেন্দ্র করে ন'টি নিরাপত্তা সংক্রান্ত ঘটনা ঘটেছে৷ তাঁর মতে এয়ারএশিয়ার কিউজেড৮৫০১ উড়ালের দুর্ঘটনা সম্ভবত আবহাওয়া খারাপ থাকার দরুণ ঘটেছে৷ তা সত্ত্বেও এই দুর্ঘটনা আবার দেশটির সামগ্রিক সেফটি রেকর্ড নিয়ে আলোচনার সূত্রপাত ঘটাবে, মনে করেন ইয়েটস৷ নির্বাচিত প্রতিবেদন এয়ারএশিয়া কী ধরনের সংস্থা? ফ্লাইট কিউজেড৮৫০১-এর ধ্বংসাবশেষ, এমনকি যাত্রীদের লাশ পাওয়া যেতে শুরু করেছে ইন্দোনেশিয়ার কালিমান্তান উপকূলে৷ বিমানবাহিনীর একটি সার্চ প্লেন সাগরের তলায় দুর্ঘটনায় পতিত বিমানটির ‘‘ছায়া’’ দেখেছে৷ (30.12.2014) ফ্লাইট এমএইচ৩৭০ থেকে দুনিয়া কী শিখল পাঁচ মাস হয়ে গেল, মালয়েশিয়া এয়ারলাইন্সের বোয়িং ৭৭৭ বিমানটি ২৩৯ জন আরোহী নিয়ে উধাও হয়ে গেছে৷ খোঁজ আবার শুরু হতে চলেছে এ মাসে, অস্ট্রেলিয়ার পশ্চিম উপকূলে৷ কিন্তু গোটা ঘটনাটা থেকে কী শিখলাম আমরা? (01.09.2014) মালয়েশিয়ার বিমান বিধ্বস্ত: টুইটার যা ফাঁস করেছে! ইউক্রেনের আকাশে মালয়েশিয়ার বিমান ঠিক কিভাবে বিধ্বস্ত হয়েছে তা এখনো নিশ্চিতভাবে জানা যায়নি৷ তবে টুইটার ট্রেন্ড অনুসরণ করলে এ ব্যাপারে অনেকটা ধারণা পাওয়া যায়৷ (22.07.2014) নিখোঁজ বিমান সম্পর্কিত স্যাটেলাইট তথ্য প্রকাশ এমএইচ৩৭০ উড়ালের ‘নিখোঁজ’ বিমান সম্পর্কিত স্যাটেলাইট তথ্য মঙ্গলবার প্রকাশ করেছে মালয়েশিয়া৷ সেই তথ্যের ভিত্তিতে ধারণা করা হচ্ছে যে, বিমানটি ভারত মহাসাগরের দক্ষিণাংশে বিধ্বস্ত হয়েছে৷ যদিও এখনও কোনো ধ্বংসাবশেষ পাওয়া যায়নি৷ (27.05.2014) ডিডাব্লিউ: ইন্দোনেশিয়ার ‘সেফটি রেকর্ড' কি সত্যিই খারাপ? ক্রিস ইয়েটস: এটা সত্যি যে, ইন্দোনেশিয়ার সেফটি রেকর্ড বিশেষ ভালো নয়৷ শুধু এ বছরেই ন'টি ঘটনা ঘটেছে, যদিও ভাগ্যক্রমে কেউ হতাহত হয়নি৷ সাম্প্রতিক ঘটনাবলীর মধ্যে সবচেয়ে গুরুতর ঘটনাটি ঘটে ২০০৭ সালে, যখন অ্যাডামএয়ার-এর একটি বোয়িং ৭৩৭ বিমান পামবাউয়াং-এর ৮৫ কিলোমিটার পশ্চিমে ভূপাতিত হয়৷ ঘটনায় ১০২ জন প্যাসেঞ্জার ও ক্রু-র সকলেই নিহত হন৷ কিউজেড ৮৫০১ দুর্ঘটনা কিভাবে ঘটল? ক্রিস ইয়েটস: বিমানটি বিষুবরেখা অঞ্চল দিয়ে যাচ্ছিল৷ এ অঞ্চলে আবহাওয়া দুর্যোগপূর্ণ হয়ে থাকে৷ দুর্ঘটনার সময় বর্ষার মেঘ কিমিউলাস নিম্বাস ছিল পঞ্চাশ হাজার ফুট অবধি উঁচু – তার ফাঁকে ফাঁকে চলছিল ঝড় আর প্রচণ্ড বৃষ্টি৷ পাইলট তাঁর পরিকল্পিত রুট ছেড়ে একটু ওপরে ওঠার অনুমতি চান, যদিও ওপরে বিমান থাকায় সে অনুমতি দেওয়া হয়নি৷ বিমানচালক হয়ত অপেক্ষাকৃত শান্ত বাতাসের খোঁজে ছিলেন৷ আমার মতে আবহাওয়া পরিস্থিতিই এই দুর্ঘটনার একমাত্র কারণ৷",
  "manualKeyPhrases" : [ "নিষিদ্ধ", "বিমান", "ইন্দোনেশিয়া", "খতিয়ান", "ভালো নয়", "ক্রিস ইয়েটস" ],
  "automaticKeyPhrases" : [ "" ]
}