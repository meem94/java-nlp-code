{
  "docID" : 11244,
  "source" : "http://www.dw.com/",
  "lang" : "BN",
  "url" : "http://www.dw.com/bn/২০১৪-আফগানিস্তানের-জন্য-একটি-রক্তাক্ত-বছর/a-18167496",
  "title" : "২০১৪ – আফগানিস্তানের জন্য একটি রক্তাক্ত বছর",
  "date" : "02.01.2015",
  "writter" : "গাব্রিয়েল ডমিনগেজ/এসি",
  "categories" : [ "সাক্ষাৎকার" ],
  "article" : "বিগত বছরে আফগানিস্তানে বেসামরিক হতাহতদের সংখ্যা দশ হাজার ছাড়িয়ে গেছে – এ যাবৎ বিশ্বে এটা নাকি সর্বোচ্চ৷ ইউএনএএমএ-র জর্জেট গানিয়ঁ ডয়চে ভেলেকে বলেন, দেশটিতে বেসামরিক ব্যক্তিরাই মূলত সহিংসতার শিকার হচ্ছেন৷ ২০১৪ সালের প্রথম ১১ মাসে আফগানিস্তানে বেসামরিক হতাহতের সংখ্যা বেড়েছে ১৯ শতাংশ – ২০১৩ সালের তুলনায়৷ ইউনাইটেড নেশন্স অ্যাসিস্ট্যান্স মিশন ইন আফগানিস্তান বা ইউএনএএমএ বা উনামা-র পরিসংখ্যান অনুযায়ী, গত নভেম্বর অবধি আফগানিস্তানে প্রাণ হারিয়েছেন ৩,১৮০ জন বেসামরিক ব্যক্তি, আহত হয়েছেন আরো ৬,৪৩০৷ শিশুদের হতাহত হবার ঘটনা বেড়েছে ৩৩ শতাংশ৷ ২০১৪ সালে বেসামরিক হতাহতদের সামগ্রিক সংখ্যা দশ হাজার ছাড়িয়ে যাবে, বলে মনে করা হচ্ছে – যা কিনা ২০০৯ সাল যাবৎ সর্বোচ্চ৷ ডয়চে ভেলের সাক্ষাৎকারে উনামা-র মানবাধিকার বিভাগের পরিচালক জর্জেট গানিয়ঁ বিষয়টি নিয়ে কথা বলেন৷ ডিডাব্লিউ: বেসামরিক ক্ষয়ক্ষতির দিক থেকে আপনি ২০১৪ সালকে কিভাবে বর্ণনা করবেন? জর্জেট গানিয়ঁ: ২০১৪ সালে ক্রমেই আরো বেশি সংখ্যক আফগান শিশু, মহিলা এবং পুরুষ আফগানিস্তান জুড়ে সংঘাতে নিহত কিংবা আহত হন৷ সরকার-বিরোধী গোষ্ঠীগুলির বর্ধিত আক্রমণ, আফগান জাতীয় নিরাপত্তা বাহিনীর নতুন সামরিক অভিযান এবং এমন সব নতুন যুদ্ধের পদ্ধতি, যার ফলে আরো বেশি বেসামরিক ব্যক্তি তার শিকার হয়েছেন – বিশেষ করে জনবহুল এলাকায় আইইডি এবং মর্টারের ব্যবহার – এই সব মিলিয়ে ২০১৪ সালে বেসামরিক হতাহতের সংখ্যা চরমে পৌঁছায় নির্বাচিত প্রতিবেদন আফগানিস্তান অভিযান জার্মানিকে বদলে দিয়েছে জার্মান সেনাবাহিনীর আফগানিস্তান অভিযান জার্মানির বিদেশ নীতির উপর গভীর প্রভাব ফেলেছে, বলে মনে করেন ডিডাব্লিউ-র ফ্লোরিয়ান ভাইগান্ড৷ তিনি প্রশ্ন তুলেছেন: আফগান অভিযান কি আদৌ সফল হয়েছে? (29.12.2014) আফগানিস্তান ন্যাটোর কাছ থেকে পূর্ণ দায়িত্ব নিল বিদেশি সৈন্যরা ১৩ বছর অবস্থানের পর আফগানিস্তান ত্যাগ করছে; নিরাপত্তার দায়িত্ব নিচ্ছেন আফগান সরকার ও সেনাবাহিনী৷ দায়িত্ব হস্তান্তরের ঠিক আগে দেশের দক্ষিণে একটি মর্টার আক্রমণে ২০ জন বেসামরিক ব্যক্তি প্রাণ হারিয়েছেন৷ (02.01.2015) তালেবান হত্যায় কি জার্মান সেনাদের ভূমিকা ছিল? আফগানিস্তানে গত বছর পর্যন্ত সক্রিয় থাকা মার্কিন নেতৃত্বাধীন আইসাফ বাহিনীর হয়ে কাজ করেছে জার্মান সেনাবাহিনী৷ সে সময় তালেবান হত্যায় তাঁদের ভূমিকা নিয়ে একটি প্রতিবেদন প্রকাশ করেছে জার্মানির জনপ্রিয় দৈনিক ‘বিল্ড’৷ (01.01.2015) ‘ত্রুটিমুক্ত’ যুদ্ধের অন্ধকারাচ্ছন্ন দিক মার্কিন যুক্তরাষ্ট্রকে জার্মান সামরিক বাহিনীর আফগান ‘সন্ত্রাসীদের’ একটি ‘হত্যা তালিকা’ দেয়ার খবরে বিস্ময় প্রকাশ করেছেন জার্মানরা৷ আসলে সত্য স্বীকার করা কখনও কখনও যন্ত্রণার কারণও হয়ে উঠতে পারে, মনে করেন ক্যার্স্টিন ক্নিপ৷ (01.01.2015) মৃত্যুর দুয়ার দেখে ফিরেছেন, তবু টানছে আফগানিস্তান আফগানিস্তানে গুলিতে প্রায় ঝাঁঝরা হয়ে গিয়েছিল ক্যাথি গ্যাননের শরীর৷ তখনই মারা যায় তাঁর দীর্ঘদিনের বন্ধু, সহকর্মী আনিয়া নিডরিংহাউস৷ ক্যাথি তবু আফগানিস্তানে যাবেন৷ আফগান জনগণ ও সাংবাদিকতার প্রতি দায়িত্ববোধের টান যে অদম্য! (16.10.2014) বেসামরিক হতাহতের সংখ্যা বাড়ার মূল কারণ কী? বিশেষ করে বেসামরিক এলাকায় সরকারি সৈন্য আর বিদ্রোহীদের মধ্যে যুদ্ধে সবচেয়ে বেশি বেসামরিক ব্যক্তি হতাহত হয়েছেন: ৩২ শতাংশ৷ এটা ২০১৪ সালের একটা নতুন প্রবণতা৷ এর আগের বছরগুলোতে ইমপ্রোভাইজড এক্সপ্লোসিভ ডিভাইস বা আইইডি, অর্থাৎ সরকার-বিরোধীদের হাতে-গড়া বোমাই ছিল হতাহতের মূল কারণ, কিন্তু এখন সেটা ২৯ শতাংশে, অর্থাৎ দ্বিতীয় স্থানে এসে দাঁড়িয়েছে৷ বেসামরিক ব্যক্তিদের হতাহত হবার অন্যান্য কারণ হলো: আত্মঘাতী বোমা আক্রমণ (১১ শতাংশ); নির্দিষ্ট হত্যাকাণ্ড (১০ শতাংশ); বিদ্রোহী গোষ্ঠীগুলির জটিল আক্রমণ (পাঁচ শতাংশ); পড়ে থাকা বোমা ও গোলাগুলি ফেটে হতাহত (চার শতাংশ); বিমান হানা (দুই শতাংশ) এবং সরকারি সেনাবাহিনীর তল্লাসি অভিযান (দুই শতাংশ)৷ এই সব হতাহতই কি বিদ্রোহীদের কারণে? ২০১৪ সালে নথিভুক্ত বেসামরিক হতাহতদের ৭৫ শতাংশ ঘটেছে বিদ্রোহীদের আক্রমণ ও অভিযানের কারণে৷ আফগান জাতীয় নিরাপত্তা বাহিনী এবং আন্তর্জাতিক সৈন্যদের গতিবিধি বেসামরিক হতাহতদের ১১ শতাংশের জন্য দায়ী৷ বেসামরিক ব্যক্তিদের নয় শতাংশ হতাহত হয়েছেন উগ্রপন্থি এবং নিরাপত্তা বাহিনীর মধ্যে স্থলযুদ্ধ চলাকালীন৷ দেশের কোন কোন এলাকা বিশেষভাবে সংশ্লিষ্ট ছিল? আফগানিস্তানের দক্ষিণ-পূর্ব এবং দক্ষিণাঞ্চলে বেসামরিক হতাহতদের পরিমাণ ছিল সবচেয়ে বেশি: ২১ এবং ২০ শতাংশ৷ এছাড়া পূর্বাঞ্চলে ১৭ শতাংশ এবং মধ্য আফগানিস্তানে ১৫ শতাংশ৷",
  "manualKeyPhrases" : [ "আফগানিস্তান", "পূর্ণ দায়িত্ব", "বিদ্রোহী", "আইসাফ", "নিল" ],
  "automaticKeyPhrases" : [ "" ]
}