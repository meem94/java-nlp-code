{
  "docID" : 14929,
  "source" : "http://www.dw.com/",
  "lang" : "BN",
  "url" : "http://www.dw.com/bn/সকালে-সুরের-ভুবন-শুনে-মতামত-না-লিখে-পারছি-না/a-15826393",
  "title" : "‘সকালে সুরের ভুবন শুনে মতামত না লিখে পারছি না’",
  "date" : "22.03.2012",
  "writter" : "",
  "categories" : [ "পাঠক ভাবনা" ],
  "article" : "প্রথমে আমার আন্তরিক প্রীতি ও শুভেচ্ছা নেবেন৷ ডয়চে ভেলে বাংলা বিভাগের সকল শ্রোতা ও কলাকুশলীদেরকেও আমার আন্তরিক প্রীতি ও শুভেচ্ছা দেবেন৷ আশাকরি ভালো আছেন, আমিও ভালো আছি৷ অনেকদিন পর আজ আবার অনুষ্ঠান সর্ম্পকে মতামত লিখছি৷ আসলে আজকে সকালে সুরের ভুবন শুনে মতামত না লিখে পারছি না৷ বাংলাদেশের মুক্তিযুদ্ধের সময়ের জাগরণের গান নিয়ে এই সুরের ভুবন সত্যিই খুব ভালো হয়েছে৷ স্বাধীনতার মাসে এই গানগুলো দিয়ে সুরের ভুবন সাজানোর জন্য অনেক অনেক ধন্যবাদ৷ মোনালিসা পর্বে বাংলাদেশে অ্যাডিস সন্ত্রাসের কারণ এবং এতে আক্রান্তদের নিয়ে পরিবেশনাও ছিল তথ্যবহুল৷ অনেকদিন হলো আপনারা আর ‘ইতিহাসের এই দিনে' প্রচার করছেন না৷ জানাবেন কি কেন প্রচার করা হচ্ছে না? মাহফুজুর রহমান, ঝাকুনীপাড়া, কুমিল্লা৷ হান্ড্রেড লাইস-এই প্রতিবেদনটি দেখে খুবই আনন্দে আপ্লুত হলাম৷ এক বাংলা অপর বাংলার প্রতি কতো শ্রদ্ধাশীল ও আবেগময় তা বোঝা যায়৷ তাই আপনাদের লেখা থেকে দুই বাংলার যোগাযোগ এভাবেই তৈরি হবে৷ আশা রাখি দুই বাংলা নিয়ে নতুন কিছু পরিবেশনা আপনারা করবেন ৷ আপনাদের প্রতি অসংখ্য শুভেছা রইলো৷ সুহ্রিত বন্দ্যোপাধ্যায়, জৌগ্রাম, বর্ধমান৷ এই প্রথম বাংলাদেশি টাইগারদের এশিয়া কাপ-এর ফাইনালে যাবার অবিস্মরণীয় কৃতিত্ত্বে বাঙালি হয়ে আমি গর্ব অনুভব করছি৷ তপন ও চৈতালি ব্যানার্জী, জিয়াগঞ্জ, মুর্শিদাবাদ৷ গত ২২ তারিখে শেখ মুজিবুর রহমানের ঐতিহাসিক ৭ই মার্চের ভাষণ, অং সাং সু চি এবং মেসি'র হ্যাটট্রিক এবং রেকর্ডের কথা জানলাম৷ সেই সাথে মোনালিসায় অ্যাসিডের বিষয়েও অনেককিছু জানলাম৷ এমএইচ রনি, শম্ভুপুর, খাসের হাট, ভোলা৷ বাংলাদেশ জার্মানিতে জাহাজ রপ্তানি করছে জেনে আমি ভারতীয় হয়েও দারুণ গর্ববোধ করছি৷ তাপস নাথ, কলকাতা৷ আজ সকালে সাতক্ষীরার কথা শুনে আমার খুব কষ্ট লাগলো৷ এই পর্বে জানলাম অ্যাসিড সন্ত্রাসের একটি পরিসংখ্যান৷ তবে আগের চেয়ে অ্যাসিড নিক্ষেপের হার কমেছে, এএসএফ-এর তথ্যে আশ্বস্ত হলাম৷ স্বাধীনতা সংগ্রামকালীন গানগুলো ভালো লাগলো৷ মাইকেল হালদার, জলিরপাড়, গোপালগঞ্জ৷ খান ভবন, রাজশাহী থেকে শ্রোতাবন্ধু শাহীন আক্তারের প্রথম ই-মেলে লিখেছেন, সব পরিবেশনাই ভালো লাগে৷ তবে বেশি ভালো লাগে তথ্যমূলক প্রতিবেদনগুলো৷ কারণ এতে অনেক অজানা তথ্য জানা যায় এবং জ্ঞানের দরজা খুলে দেয়৷ বালুর ঘাট, দক্ষিণ দিনাজপুর থেকে শ্রোতাবন্ধু বিধান সান্যাল লিখেছেন, এখন আগের মতোই দু'বেলার অনুষ্ঠান MP3 প্লেয়ারে ডাউনলোড করা যাচ্ছে৷ সমস্যাটি দ্রুত সমাধান করার জন্য ধন্যবাদ দিয়েছেন এই বন্ধু৷ ডাকে চিঠি পাঠিয়েছেন সিলেট থেকে প্রিয়া পাল মৌমিতা ও গৌরি পাল৷ পশ্চিম মেদিনীপুর থেকে মানস দে৷ উত্তর দিনাজপুর থেকে প্রবীর মন্ডল৷ রাজশাহী থেকে তানভীর সরকার, জাহাঙ্গীর আলম৷ পটুয়া খালী থেকে সুমাইয়া আক্তার৷ চট্টগ্রাম থেকে ইসলাম৷ - মতামত জানানোর জন্য অনেক অনেক ধন্যবাদ সবাইকে৷ সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "বাংলাদেশ", "মতামত", "গান", "জাহাজ", "অ্যাডিস" ],
  "automaticKeyPhrases" : [ "" ]
}