{
  "docID" : 14900,
  "source" : "http://www.dw.com/",
  "lang" : "BN",
  "url" : "http://www.dw.com/bn/হরতাল-চাই-না-শান্তি-চাই/a-16565327",
  "title" : "‘হরতাল চাই না, শান্তি চাই’",
  "date" : "31.01.2013",
  "writter" : "",
  "categories" : [ "পাঠক ভাবনা" ],
  "article" : "বাংলাদেশে বৃহস্পতিবার সকাল-সন্ধ্যা হরতাল পালন করেছে জামায়াতে ইসলামী৷ এই হরতাল প্রসঙ্গে আমাদের ফেসবুক পাঠকদের কাছে জানতে চাওয়া হয়েছিল, হরতাল পরিস্থিতি কেমন মনে হচ্ছে? আমাদের এই প্রশ্নের উত্তরে বৃহস্পতিবার সন্ধ্যা অবধি এসেছে ২৫টি মন্তব্য৷ এদের অধিকাংশই হরতাল নিয়ে বিরক্তি প্রকাশ করেছেন৷ কেউ কেউ রাস্তায় বের হননি ভয়ে৷ আমাদের পাঠক মামুন রহমান যেমনটা লিখেছেন, ‘রাস্তায় বের হইনি, কারণ পুলিশ শিবির বলে আটক করতে পারে৷' সজলও বলেছেন একই কথা৷ তাঁর মন্তব্য, ‘ভয়ে বের হইনি, পুলিশ যদি শিবির বলে ধরে, যদিও বের হওয়া প্রয়োজন ছিল৷' আমাদের আরেক পাঠক হাসান তারিকের মন্তব্য, ‘বগুড়ায় আওয়ামীলীগের সন্ত্রাসীদের হামলায় আজিজুল হক কলেজের শিবির নেতা আবু রুহানি ও জামায়াত কর্মী মিজানুর রহমান নিহত হয়েছেন৷' জাহিদ আহমেদ বলছেন ভিন্ন কথা৷ তিনি জানিয়েছেন, তাদের এলাকায় পুলিশ পালিয়ে গেছে৷ অন্যদিকে সঞ্জয় কুমার পাল মজা করে লিখেছেন, ‘পরস্থিতি কেমন জানি না, তবে রাতে ডয়চে ভেলের খবর শুনে বুঝতে পারবো৷' বাংলাদেশের বর্তমান পরিস্থিতি নিয়ে উদ্বেগ ফুটে উঠেছে আসাদুজ্জামানের মন্তব্যে৷ তিনি লিখেছেন, ‘ভালো না, দেশের অবস্থা খারাপ হয়ে যাচ্ছে৷' আর এনামুল হকের কথা হচ্ছে, ‘হরতাল দিয়ে কোন লাভ নেই৷ তাতে সাধারণ জনগণেরই ক্ষতি৷ এভাবে হরতাল দিয়ে সরকারকে শোধরানো যাবে না৷ হরতালের পরিবর্তে দাবি আদায়ের ফলপ্রসু কোন পদ্ধতি খুঁজে বের করতে হবে৷' ধন্যবাদ বন্ধুরা, আপনাদের মতামত জানাতে ক্লিক করুন আমাদের ফেসবুকে৷ সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "বিরক্তি", "ফেসবুক", "জামায়াতে ইসলামী", "মন্তব্য", "হরতাল" ],
  "automaticKeyPhrases" : [ "" ]
}