{
  "docID" : 10738,
  "source" : "http://www.dw.com/",
  "lang" : "BN",
  "url" : "http://www.dw.com/bn/ডিজেলের-দাম-বাড়ায়-কৃষকের-মাথায়-হাত/a-16500606",
  "title" : "ডিজেলের দাম বাড়ায় কৃষকের মাথায় হাত",
  "date" : "05.01.2013",
  "writter" : "হারুন উর রশীদ স্বপন, ঢাকা",
  "categories" : [ "বিশ্ব" ],
  "article" : "জ্বালানি তেল বিশেষ করে ডিজেলের দাম বাড়ায় ক্ষতিগ্রস্ত হবে কৃষক৷ এই কারণে বোরো ধানের উৎপাদন ব্যাহত হতে পারে৷ কারণ এই ধান পুরোপুরি সেচ নির্ভর৷ আর সেচের জন্য পাম্ম চালাতে ডিজেলের কোন বিকল্প নেই৷ কৃষি অথনীতিবিদ মাহবুব হোসেন মনে করেন, কৃষক নতুন করে লোকসানের মুখোমুখি হওয়া মানে মরার ওপর খাড়ার ঘা৷ দেশের উত্তরাঞ্চলে বোরো ধানের চাষ সেচ নির্ভর৷ এই সেচ দেয়া হয় ডিজেল চালিত নলকূপ দিয়ে৷ এমনিতেই ডিজেলের দাম বাড়তি থাকায় তারা লোকসান গুনছিলেন৷ এবার নতুন করে আবারো লিটারে ৭ টাকা করে ডিজেলের দাম বাড়ায় তাদের মাথায় হাত পড়েছে৷ তারা এখন বুঝে উঠতে পারছেন না বোরো ধান কিভাবে চাষ করবেন৷ হয়তে শেষ পর্যন্ত তাদের চাষ বন্ধ রাখতে হবে ৷ নয়তো নতুন করে লোকসান আর ঋণের ফাঁদে পড়তে হবে৷ কৃষি অর্থনীতিবিদ মাহবুব হোসেন কৃষকদের জন্য এই পরিস্থিতিকে খুব কঠিন মনে করেন৷ তার মতে যেখানে মোট চাহিদার বড় একটি অংশ আসে বোরো ধান থেকে সেখানে ডিজেলের দাম বাড়ায় নেতিবাচক প্রতিক্রিয়া পড়তে বাধ্য৷ তিনি বলেন, বাংলাদেশে কৃষকদের সংখা অনেক হলেও তারা সংগঠিত নয়৷ তাই বার বার তাদের ওপরই চাপ পড়ে৷ তারাই ক্ষতির শিকার হন৷ বর্তমান সরকার কৃষি ও কৃষক বান্ধব বলে দাবি করলেও সরকার বারবার ডিজেলের দাম বাড়িয়ে তার উল্টো প্রমাণ দিচ্ছে৷ সাধারণ মানুষ মনে করেন এর চাপ শুধু কৃষক নয় সাধারণ মানুষকেও বইতে হচ্ছে৷ আর এই জ্বালানি তেলের দাম বাড়ানোর প্রতিবাদে আগামীকাল সারাদেশে সকাল-সন্ধ্যা হরতাল পালন করবে বাংলাদেশের প্রধান বিরোধী দল বিএনপি'র নেতৃত্বে ১৮ দল৷",
  "manualKeyPhrases" : [ "জ্বালানি", "দাম", "ডিজেল", "তেল", "কৃষক" ],
  "automaticKeyPhrases" : [ "" ]
}