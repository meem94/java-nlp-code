{
  "docID" : 12319,
  "source" : "http://www.dw.com/",
  "lang" : "BN",
  "url" : "http://www.dw.com/bn/মোনালিসা-পরিবেশনাটি-গুরুত্বপূর্ণ-ছিল/a-16125619",
  "title" : "‘মোনালিসা পরিবেশনাটি গুরুত্বপূর্ণ ছিল’",
  "date" : "26.07.2012",
  "writter" : "",
  "categories" : [ "পাঠক ভাবনা" ],
  "article" : "লিপন স্মৃতি রেডিও লিসনার্স ক্লাব, সুলতান শাহী, গোপালগঞ্জ থেকে ফয়সাল আহমেদ লিখেছেন ওসিসি-র কার্যক্রম নিয়ে গতকালের মোনালিসা পরিবেশনাটি গুরুত্বপূর্ণ ছিল৷ তবে এদের কর্মকাণ্ড নিয়ে আরও প্রচারণা চালালে আনেকেই উপকৃত হবেন৷ - আমরাও মনে করি এধরনের সেবামূলক কর্মকাণ্ড সম্পর্কে আরো বেশি প্রচারণা চালালে জনগণ অবশ্যই উপকৃত হবেন৷ শ্রোতাবন্ধু ফয়সাল আহমেদ, আপনি নিজেও কিন্তু আপনাদের ক্লাবের পক্ষ থেকে এ বিষয়ে প্রচারণা চালাতে পারেন৷ জনগণকে সচেতন করার লক্ষ্যে বিভিন্ন কর্মসূচি গ্রহণ করতে পারেন৷ বাংলাদেশ ও ভারতের বিভিন্ন এলাকায় ছড়িয়ে ছিটিয়ে রয়েছে ডয়চে ভেলে অসংখ্য ফ্যান ক্লাব৷ নারী ও শিশু নির্যাতনের শিকার যারা, তাদের সাহায্যে এগিয়ে আসতে পারে এই ক্লাবগুলো৷ আমি ডয়চে ভেলের শ্রোতা৷ আমাকে অনুষ্ঠানসূচি পাঠাবেন৷ আমার নাম তৌফিক মানিক, বামন পুকুর, মায়াপুর, নদীয়া, ভারত৷ ১৫ই আগস্ট জাতীয় শোক দিবস৷ বাঙালি জাতির বেদনা ও দুঃখে ভারাক্রান্ত একটি দিন৷ ১৯৭৫ সালের এই দিনে বঙ্গবন্ধু শেখ মুজিবুর রহমান সপরিবারে প্রাণ হারান৷ এবছর আমরা বঙ্গবন্ধুর ৩৭তম শাহাদত বার্ষিকী পালন করবো৷ এছাড়াও ২২শে শ্রাবণ বিশ্বকবি রবীন্দ্রনাথ ঠাকুরের মৃত্যু বার্ষিকী৷ ১৩৪৮ বঙ্গাব্দের ঐ দিনে তিনি কলকাতার জোড়াসাঁকোর ঠাকুর বাড়িতে মৃত্যুবরণ করেন৷ এই প্রলয় লগ্নে আমাদের পাছশুয়াইল রেডিও শ্রোতা ক্লাবের উদ্যোগে ব্যপক কর্মসূচি হাতে নেয়া হয়েছে৷ এ অনুষ্ঠানে উপস্থিত থাকবেন বাংলাদেশ বেতারের কর্মকর্তা মহোদয়৷ ডা. এস এম এ হান্নান সম্পাদক, পাছশুয়াইল রেডিও শ্রোতা ক্লাব, হরিপুর, চাটমোহর পাবনা৷ পীরগাছা, রংপুর থেকে শ্রোতাবন্ধু নাজমুল হুদা জানতে চেয়েছেন বাংলা বিভাগের সবাই কি রোজা রাখেন? - সবাই না রাখলেও কেউ কেউ অবশ্যই রাখেন৷ বাংলা বিভাগের পক্ষ থেকে আপনাদের সবার জন্য থাকলো রমজানের শুভেচ্ছা আর মতামত জানানোর জন্য অনেক ধন্যবাদ৷ সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "ডয়চে ভেলে", "শ্রোতা", "ক্লাব", "ওসিসি", "প্রচারণা", "শিশু", "মোনালিসা", "নারী" ],
  "automaticKeyPhrases" : [ "" ]
}