{
  "docID" : 11189,
  "source" : "http://www.dw.com/",
  "lang" : "BN",
  "url" : "http://www.dw.com/bn/এরশাদের-সাম্প্রতিক-ভারত-সফর/a-16181298",
  "title" : "‘এরশাদের সাম্প্রতিক ভারত সফর’",
  "date" : "21.08.2012",
  "writter" : "",
  "categories" : [ "পাঠক ভাবনা" ],
  "article" : "আজ সকালের অনুষ্ঠানে সম্প্রতি হুসেইন মুহাম্মদ এরশাদের ভারত সফর নিয়ে রাজনৈতিক বিশ্লেষক আসিফ নজরুলের বিশ্লেষণ এবং তাঁর কথা খুব ভালো লেগেছে৷ রাজশাহীতে অনুষ্ঠান খুব ভালো শোনা যাচ্ছে৷ আমাদের ক্লাবের জন্য নিয়মিত ম্যাগাজিন, স্টিকার, ভিউকার্ড ও অন্যান্য উপহারসামগ্রী পাঠিয়ে অনুপ্রাণিত করবেন৷ প্রফেসর সাইফুল ইসলাম থান্দার, রেডিও লিসনার্স ক্লাব অ্যান্ড লাইব্রেরি, পুরান তাহিরপুর, আলীয়াবাদ, রাজশাহী থেকে ই-মেলে এসব কথা লিখেছেন৷ ডয়চে ভেলের প্রাণপ্রিয় বন্ধুরা, আবারো ঈদের শুভেচ্ছা জানিয়ে শুরু করছি৷ প্রথমে কৃতজ্ঞতা জানাই আমার ক্লাবের হান্নান সাহেবের মতামত ‘পাঠক ভাবনায়' প্রকাশ করার জন্য৷ সত্যি বলতে কি ডয়চে ভেলে একটি সত্য-ন্যায়ের সর্বসাধারণের মিডিয়া৷ তাই বার বার ওয়েবসাইট ভিজিট করতে ইচ্ছে হয়৷ এছাড়াও ডয়চে ভেলে থেকে সবসময়ই মূল্যায়ন পাই, আর ভবিষ্যতেও পাবো - এটা আমার বিশ্বাস৷ ডয়চে ভেলে থেকে মুক্তিযুদ্ধের বিরোধীতাকারী বিচার কার্য্য নিয়ে ‘আইনকানুন' নামে একটি সিরিজ চালু করবেন৷ বর্তমান প্রযুক্তির উন্নয়ণে আমাদের এলাকাও পিছিয়ে নেই৷ হাজার হাজার শ্রোতা এখন ডয়চে ভেলের অনুষ্ঠান উপভোগ করে নিজস্ব কম্পিউটারে৷ মিসেস তাবাসসুম, পাছশুয়াইল রেডিও শ্রোতা ক্লাব, হরিপুর, চাটমোহর, পাবনা থেকে এই ই-মেলটি পাঠিয়েছেন৷ ‘বাংলা বিভাগের সবাইকে শুভেচ্ছা জানাই' - পাঠক ভাবনার গতকালের ছবিটি এতই মনোমুগ্ধকর যে প্রত্যেক ধর্মের প্রতি মানুষের আবেগ অনুভূতি বাড়বে৷ তাই আপনাদের প্রতি আমার ঈদের শুভেচ্ছা রইলো৷ জৌগ্রাম, বর্ধমান থেকে জানিয়েছেন সুহৃদ ব্যানার্জি৷ নন্দন অনুষ্ঠানে শরতে বাংলার প্রকৃতি শিরোনামে পরিবেশনাটি চমৎকার ছিল৷ এ ধরনের পরিবেশনা আরও প্রচার করার অনুরোধ করছি৷ ফয়সাল আহমেদ, গোপালগঞ্জ৷ আন্তরিক প্রীতি ও শুভেচ্ছা জানবেন৷ আমরা অত্যন্ত আনন্দপূর্ণ মনে আপনাদের জানাচ্ছি যে ক্লাবের সকল সদস্য ঠিক আগের মতোই প্রিয় ডয়চে ভেলের বাংলা আয়োজনকে সঙ্গ দিয়ে চলেছে৷ নিতান্ত সময় স্বল্পতা ও পেশাগত ব্যস্ততার জন্য চিঠি লিখতে পারছিনা৷ এজন্য মনে দুঃখ পাবেন না৷ আমরা কেউ না কেউ নিয়মিত চিঠি লিখবো৷ প্রচারিত আয়োজন ছাড়াও ওয়েবসাইট আয়োজনগুলিও আমাদের কাছে এখন একইভাবে পছন্দ৷ ভালো থাকুন সকলে৷ ডা. বিকাশ রঞ্জন ঘোষ সন্ধ্যা মেমোরিয়াল ডি-এক্সিং ক্লাব, কপিলমুনি, খুলনা৷ - মতামত জানানোর জন্য নতুন-পুরনো সকল বন্ধুকে আন্তরিক ধন্যবাদ৷ সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "ডয়চে ভেলে", "চিঠি", "আইনকানুন", "ভারত", "মূল্যায়ন", "শ্রোতা", "সফর", "বিশ্লেষণ" ],
  "automaticKeyPhrases" : [ "" ]
}