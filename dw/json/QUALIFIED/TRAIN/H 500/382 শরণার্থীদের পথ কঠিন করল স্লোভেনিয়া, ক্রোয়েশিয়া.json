{
  "docID" : 382,
  "source" : "http://www.dw.com/",
  "lang" : "BN",
  "url" : "http://www.dw.com/bn/শরণার্থীদের-পথ-কঠিন-করল-স্লোভেনিয়া-ক্রোয়েশিয়া/a-19103606",
  "title" : "শরণার্থীদের পথ কঠিন করল স্লোভেনিয়া, ক্রোয়েশিয়া",
  "date" : "09.03.2016",
  "writter" : "",
  "categories" : [ "ইউরোপ" ],
  "article" : "অর্থনৈতিকভাবে সমৃদ্ধ ইউরোপের উত্তরের দেশগুলোতে পৌঁছাতে শরণার্থীরা বলকান অঞ্চলের দেশগুলো পার হয়৷ তবে এখন থেকে এই পথ কঠিন করে তুলেছে স্লোভেনিয়া আর ক্রোয়েশিয়া৷ রাষ্ট্র দু'টি বুধবার থেকে তাদের দেশে বিদেশিদের প্রবেশের ক্ষেত্রে কড়াকড়ি আরোপ করেছে৷ ফলে যে বিদেশিরা স্লোভেনিয়ায় প্রবেশের শর্ত পূরণ করবে শুধু তাদেরই প্রবেশ করতে দেয়া হবে৷ আর যারা আশ্রয় পেতে আগ্রহী কিংবা অভিবাসী হতে আগ্রহী তাদের প্রবেশাধিকার দিতে মানবিক কারণ ও শেঙেনের নিয়মকানুন মানবে স্লোভেনিয়া৷ ক্রোয়েশিয়াও একই নীতি অনুসরণ করছে৷ স্লোভেনিয়ার এই সিদ্ধান্ত অনুপ্রাণিত করেছে সার্বিয়াকে৷ মেসিডোনিয়া ও বুলগেরিয়ার সঙ্গে তাদের যে সীমান্ত রয়েছে সেদিক দিয়ে বিদেশিদের প্রবেশের ক্ষেত্রে তারাও একই নীতি অনুসরণ করার ঘোষণা দিয়েছে৷ এদিকে, গ্রিস ও তুরস্কের মধ্যে মঙ্গলবার একটি চুক্তি সই হয়েছে৷ এর ফলে ইউরোপ যেসব অভিবাসীদের (যারা ইতিমধ্যে ইউরোপে পৌঁছে গেছে) না নেয়ার সিদ্ধান্ত নেবে তাদেরকে ফিরিয়ে নেবে তুরস্ক৷ বিনিময়ে তুরস্কের কয়েকটি শর্ত মেনে নিয়েছে ইউরোপীয় ইউনিয়ন৷ যেমন তুরস্কে যে ২৭ লক্ষ সিরীয় শরণার্থী রয়েছে তাদের জন্য ইইউ আরও তিন বিলিয়ন ইউরো দেবে৷ এর আগেও তিন বিলিয়ন ইউরো দেয়ার অঙ্গীকার করেছিল ইইউ৷ এছাড়া ইইউ তুরস্কের নাগরিকদের ভিসা ছাড়াই তাদের অঞ্চলে প্রবেশের সুবিধা দেবে এবং সেটি জুন মাস থেকেই শুরু হবে৷ ভিডিও দেখুন 02:17 শেয়ার The Q&A on refugee summit ফেসবুক টুইটার গুগল+ Whatsapp Tumblr linkedin stumble Digg reddit del.icio.us Newsvine পার্মালিংক http://dw.com/p/1I9F9 প্রশ্ন-উত্তরে ইইউ-তুরস্ক শরণার্থী চুক্তি ২০১৫ সাল থেকে এখন পর্যন্ত সোয়া লক্ষের বেশি শরণার্থী ইউরোপে প্রবেশ করেছে৷ এই সংখ্যা কমাতে একের পর এক পদক্ষেপ নিচ্ছে ইইউ৷ তুরস্কের সঙ্গে চুক্তি তারই একটি অংশ৷ ইইউ এই চুক্তিকে স্বাগত জানালেও জাতিসংঘের শরণার্থী বিষয়ক সংস্থার প্রধান চুক্তির বৈধতা নিয়ে প্রশ্ন তুলেছেন৷ অ্যামনেস্টি ইন্টারন্যাশনালও এর সমালোচনা করেছে৷ ডয়চে ভেলের বারবারা ভেসেল মনে করছেন, ইউরোপের সবাই ক্রমেই যেন ‘দুর্গ ইউরোপ'-এর দিকে এগিয়ে যাচ্ছেন৷ জেডএইচ/ডিজি (এএফপি, রয়টার্স) বন্ধু, ইউরোপে শরণার্থী সংকটের ভবিষ্যত কী? মতামত জানান, নীচের ঘরে৷",
  "manualKeyPhrases" : [ "মেসিডোনিয়া", "শরণার্থী", "ইইউ", "ইউরোপ", "ক্রোয়েশিয়া", "refugee", "স্লোভেনিয়া", "অভিবাসী" ],
  "automaticKeyPhrases" : [ "" ]
}