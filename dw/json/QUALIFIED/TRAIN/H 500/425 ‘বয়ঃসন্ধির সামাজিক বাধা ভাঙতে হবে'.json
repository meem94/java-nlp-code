{
  "docID" : 425,
  "source" : "http://www.dw.com/",
  "lang" : "BN",
  "url" : "http://www.dw.com/bn/বয়ঃসন্ধির-সামাজিক-বাধা-ভাঙতে-হবে/a-18841846",
  "title" : "‘বয়ঃসন্ধির সামাজিক বাধা ভাঙতে হবে'",
  "date" : "10.11.2015",
  "writter" : "সমীর কুমার দে, ঢাকা",
  "categories" : [ "সাক্ষাৎকার" ],
  "article" : "‘‘আমাদের সমাজ রক্ষণশীল৷ কিন্তু তারপরও ঐ পরিবারকেই বয়ঃসন্ধি সংক্রান্ত শিক্ষা দিতে হবে৷ গল্পের ছলে বাবা-মা সন্তানদের যৌন সচেতনতা সম্পর্কে অবহিত করবেন৷ এই শিক্ষার একটি হলো যৌনশিক্ষা৷ এখানে জড়তা দেখালে বাচ্চাদের ক্ষতি হবে৷’’ ডয়চে ভেলের সঙ্গে একটি একান্ত সাক্ষৎকারে এমন কথা বলেছেন লেখক ও শিক্ষা গবেষক ফারহানা মান্নান৷ ‘বয়ঃসন্ধিকাল ও শিক্ষা' নামে একটি বইও প্রকাশ হয়েছে তাঁর৷ গত ফেব্রুয়ারিতে একুশের বইমেলায় বইটি বেশ জনপ্রিয়তাও পেয়েছে৷ ডিডাব্লিউ-র সঙ্গে আলাপচারিতার কিছু বিষয় এখানে তুলে ধরা হলো৷ ডিডাব্লিউ: শিশুদের যৌন শিক্ষার প্রধান বাধা কী? ফারহানা মান্নান: আমাদের রীতি রেওয়াজ৷ এখানে একটা সামাজিক ব্যারিয়ার তৈরি হয়ে আছে৷ কিন্তু এই ব্যারিয়ার দূর করতে হবে৷ কথা শুরু করতে হবে৷ আর এই দায়িত্ব পরিবারকেই নিতে হবে৷ বাবা-মা শিশুদের যৌন শিক্ষা সম্পর্কে অবহিত করবেন৷ খুব আনুষ্ঠানিকভাবে বলবেন, এমনটি নয়৷ বরং গল্পের ছলে, পরিবেশ পরিস্থিতি বুঝে তারা শিশুদের ধারণা দেবেন৷ শিশুরা তো এই বিষয়গুলো বলতে লজ্জা পায়? হ্যাঁ, কারণ তাদের বয়সটাই এমন৷ ১০ থেকে ১৯ বছরের মধ্যে শিশুদের শারীরিক পরিবর্তন হয়৷ এই সময়টাতে তাদের মধ্যে এক ধরনের লাজুকতা কাজ করে৷ তাই অভিভাবকদের কাছে বলার চেয়ে বন্ধু-বান্ধবের কাছে শেয়ার করতেই তারা বেশি পছন্দ করে৷ মেয়েরা অবশ্য মায়ের কাছে অনেক কিছুই অকপটে বলে ফেলে৷ কিন্তু ছেলে শিশুরা এগুলো নিয়ে বেশি দ্বিধাদ্বন্দ্বে থাকে৷ ফলে বাবাদের দায়িত্ব নিয়ে ছেলের সঙ্গে বন্ধুর মতো হয়ে উঠতে হবে৷ নির্বাচিত প্রতিবেদন যৌন শিক্ষার ভয় ভাঙছে, তবে যেতে হবে অনেক দূর সিরাজগঞ্জ জেলার ফুলকুচা এলাকার ঘোড়াচড়া উচ্চ বিদ্যালয়৷ এই বিদ্যালয়ে ঘটে গেছে এক অভূতপূর্ব ঘটনা৷ প্রত্যন্ত এলাকার স্কুলটি স্বাস্থ্য বিশেষ করে যৌন শিক্ষার ক্ষেত্রে এক দৃষ্টান্ত স্থাপন করেছে৷ কথায় বলে না, ‘শূন্য থেকে শুরু'? (10.11.2015) বাবা-মা সচেতন না হলে কোনো লাভ নেই বাবা-মা-র সচেতনতা সন্তানের জীবন সহজ করে, কিন্তু বাবা-মা অসচেতন হলে সন্তান পদে পদে ভোগে৷ স্কুলপড়ুয়া সন্তানের যথার্থ ‘যৌন শিক্ষা' দেয়ার ক্ষেত্রেও বাবা-মা-এর সচেতনতা খুব দরকার৷ (10.11.2015) যৌনশিক্ষা নিয়ে কথা বলতে এত লজ্জা কেন? যৌনশিক্ষা খুব গুরুত্বপূর্ণ একটি বিষয়৷ অথচ বাংলাদেশে এই নিয়ে কথা বলতে সংকোচ সবার মধ্যে, বিশেষ করে মেয়েরা তো মুখই খুলতে চায় না৷ আর জার্মানিতে ‘যৌন' শব্দটি স্বাস্থ্যের সাথে কতটা জড়িত, তা শেখানো হয় প্রাথমিক স্কুলেই৷ (10.11.2015) শিশুদের যৌন নিগ্রহ কি আটকাতে পারবে লিঙ্গচ্ছেদ? বাচ্চাদের ওপর যৌন নিগ্রহের শাস্তি হিসেবে মাদ্রাজ হাইকোর্ট লিঙ্গচ্ছেদের সুপারিশ করেছে, তার ঔচিত্য-অনৌচিত্য নিয়ে চলছে তুমুল সোরগোল৷ প্রশ্ন,অপরাধ দমনে এটা কতটা সক্ষম? এটা হয়ত প্রকৃত সমাধান নয়, দরকার বিজ্ঞানসম্মত যৌন শিক্ষা৷ (03.11.2015) পর্নো নিষিদ্ধ করলেই হবে না, দরকার যৌন শিক্ষা ‘পর্নোগ্রাফি’ ভারতীয় সংস্কৃতির সঙ্গে যায় না! হ্যাঁ, এ কথা বলেই ৮৫৭টি পর্নো সাইট নিষিদ্ধ ঘোষণা করে সরকার৷ পরে সোশ্যাল মিডিয়াসহ, সমাজের নানা স্তর থেকে প্রতিরোধ, প্রতিবাদে নাজেহাল হয়ে সেই নিষেধাজ্ঞা পরিবর্তনে বাধ্য হন মোদী৷ (09.08.2015) পাকিস্তানের নারীদের দেয়া হচ্ছে যৌন শিক্ষা পাকিস্তানে ধর্ষণ ও যৌন হয়রানির ঘটনা এত বেড়ে গেছে যে বহির্বিশ্বে এ নিয়ে ব্যাপক সমালোচনা শুরু হয়েছে৷ কিন্তু এই প্রথম দেশটির কয়েকটি গ্রামে নারীদের এমন শিক্ষা দেয়া হচ্ছে, যার ফলে তারা যৌন হয়রানির বিরুদ্ধে সচেতন হতে পারে৷ (02.03.2014) কীভাবে কথাগুলো বলবেন অভিভাবকরা? কীভাবে বলবেন সেটা বাবা-মা'ই ঠিক করবেন৷ বিষয়টা শিশুদের কাছে প্রথমে তাঁদেরই বলতে হবে৷ শিশুদের বোঝাতে হবে যে, এই সময়টাতে তাদের বাইরে ও ভেতরে দুই ধরনের পরিবর্তন আসবে৷ কেন এই পরিবর্তন আসছে, তাও তাদের বুঝিয়ে বলতে হবে৷ তিনি যখন ছোট ছিলেন তাঁরও যে এই ধরনের একটা সময় পার করতে হয়েছে, সেগুলো গল্প করেই তাদের বোঝাতে হবে৷ তা না হলে শিশুদের বড়ধরনের ক্ষতি হতে পারে৷ তখন তারা বুঝবেই না তার সঙ্গে কী হচ্ছে৷ আর যেটা হচ্ছে সেটা ঠিক না বেঠিক৷ এ বিষয়ে নিয়ে আমাদের শিক্ষা ব্যবস্থা কি পর্যাপ্ত? না, একেবারেই না৷ বায়োলজিতে এ সব বিষয়ে কিছু কিছু শেখানো হয়৷ কিন্তু বিষয়গুলো পরিষ্কার হয় না৷ যেমন ধরুন, সেক্স, এনাটমি, ইমোশনাল রিলেশনশিপ, জন্মনিয়ন্ত্রণসহ আরো অনেক কিছুই এখানে নেই৷ একটা মেয়ে বয়ঃসন্ধিকাল পার করলেই তাকে সচেতনভাবে চলতে হয়৷ এখানে সে ভুল করলে গর্ভবতী হয়ে যাওয়ার সম্ভবনা রয়েছে৷ অবাঞ্ছিত এই ‘পেগনেন্সি' তাকে চরম বিপদে ফেলে দিতে পারে৷ তাই এগুলো সম্পর্কে তাকে জানতে হবে৷ আমাদের ধর্ম কি এক্ষেত্রে কোনো বাধা? না, ধর্মীয়ভাবে আমরা রক্ষণশীল৷ তবে শিশুদের পরিবার থেকে বা শিক্ষা প্রতিষ্ঠান থেকে এই ধরনের শিক্ষা দিলে তো আর কেউ বাধা দিচ্ছে না৷ স্কুলে শিক্ষকরা ছেলে-মেয়েদের আলাদা করে নাটক বা অন্য কোনোভাবে এই শিক্ষা দিতে পারেন৷ শিক্ষা ব্যবস্থায় কি এটা নিয়ে পরিবর্তন আনা দরকার? না, বইয়ে সব কিছু রাখা সম্ভব নয়৷ তবে পাঠ্যসূচিতে কিছু কিছু বিষয় আনতে হবে৷ এক্ষেত্রে অবশ্যই আমাদের ধর্মীয় বাধা ও সামাজিক বিষয়গুলো বিবেচনায় রাখতে হবে৷ আমি যখন ক্লাস নাইনে পড়ি, তখন আমাদের এক ম্যাডাম সেক্সপিয়ার পড়াচ্ছিলেন৷ সেখানে একটি ‘কিস' বা চুমু খাওয়ার কথা আসতেই ম্যাডাম এমন লাজুক হয়ে গেলেন যে, মনে হলো এটা যেন বিরাট কোনো খারাপ কথা৷ এমন কথা, যেটা আমাদের সামনে বলা যাবে না৷ আসলে সাবলিলভাবে বিষয়টা শিক্ষার্থীদের বোঝাতে হবে৷ সরকার কি এক্ষেত্রে ভূমিকা রাখতে পারে? সরকার তো অনেক ভূমিকা রাখতে পারে৷ টেলিভিশন বা রেডিও-র মাধ্যমে প্রচারণা চালাতে পারে৷ নাটক-সিনেমায় বিষয়টা তুলে আনতে পারে৷ আমাদের বর্তমান সরকার কিছু যে করছে না, তা নয়৷ কিন্তু আরো অনেক কিছু করা দরকার৷ আসলে সবচেয়ে বেশি এবং বড় ভূমিকা রাখতে পারে রাষ্ট্রই৷ ফলে পরিবারের পাশাপাশি রাষ্ট্রকে এ ব্যাপারে দায়িত্ব নিতে হবে৷ আপনি কি ফারহানা মান্নানের সঙ্গে একমত? জানিয়ে দিন নীচের মন্তব্যের ঘরে৷",
  "manualKeyPhrases" : [ "সন্তান", "ফারহানা মান্নান", "যৌন শিক্ষা", "যৌন", "শিক্ষা" ],
  "automaticKeyPhrases" : [ "" ]
}