{
  "docID" : 9153,
  "source" : "http://www.dw.com/",
  "lang" : "BN",
  "url" : "http://www.dw.com/bn/লতিফ-সিদ্দিকী-আওয়ামী-ষড়যন্ত্রের-শিকার-কাদের-সিদ্দিকী/a-17988089",
  "title" : "লতিফ সিদ্দিকী আওয়ামী ষড়যন্ত্রের শিকার: কাদের সিদ্দিকী",
  "date" : "11.10.2014",
  "writter" : "হারুন উর রশীদ স্বপন, ঢাকা",
  "categories" : [ "বাংলাদেশ" ],
  "article" : "আব্দুল লতিফ সিদ্দিকী আওয়ামী ষড়যন্ত্রের শিকার হয়ে হজ সম্পর্কে কটূক্তি করেছেন, এমন দাবি তাঁর ছোট ভাই কৃষক শ্রমিক জনতা লীগের সভাপতি বঙ্গবীর আব্দুল কাদের সিদ্দিকী-র৷ এদিকে লতিফ সিদ্দিকীকে মন্ত্রিসভা থেকে অপসারণের প্রজ্ঞাপন যে-কোনো সময় জারি করা হবে বলে জানিয়েছেন মন্ত্রিপরিষদ সচিব৷ শনিবার ঢাকায় জাতীয় প্রেসক্লাবে এক সংবাদ সম্মেলনে ডাক, টেলিযোগাযোগ ও তথ্য প্রযুক্তিমন্ত্রী লতিফ সিদ্দিকীর ছোট ভাই কাদের সিদ্দিকী বলেন, ‘‘আমার বড় ভাই পবিত্র হজ সম্পর্কে যে মন্তব্য করেছেন তাতে আল্লাহ ক্ষমা করবেন কি-না জানি না৷ তবে পরিবারের সদস্য হিসেবে আমি আল্লাহর কাছে প্রার্থনা করি তিনি যেন তাঁকে ক্ষমা করেন৷’’ নির্বাচিত প্রতিবেদন লতিফ সিদ্দিকী ইস্যুতে তসলিমা নাসরিন, ন্যান্সি মন্ত্রিসভা থেকে ‘অব্যাহতি’র পাশাপাশি লতিফ সিদ্দিকীকে দল থেকেও সরিয়ে দেয়ার কথা বলেছেন প্রধানমন্ত্রী শেখ হাসিনা৷ সিলেট আওয়ামী লীগের এক নেতা সাংবাদিকদের এমন কথাই জানিয়েছেন৷ (02.10.2014) এক সভায় আব্দুল লতিফ সিদ্দিকীর অনেক ‘অপরাধ’ নিউ ইয়র্কে টেলিযোগাযোগ ও তথ্য প্রযুক্তিমন্ত্রী আব্দুল লতিফ সিদ্দিকীর করা মন্তব্য শুধু ধর্মপ্রাণ মুসলমান, টক-শো’র বক্তা বা সেখানে উপস্থিত সাংবাদিকদের আঘাত করেনি৷ দায়িত্বশীল ব্যক্তি হিসেবে তাঁর ‘অপরাধ’ এর চেয়ে অনেক বেশি৷ (01.10.2014) লতিফ সিদ্দিকীর পতন হজ নিয়ে বিরূপ মন্তব্য করায় মন্ত্রিত্ব হারানোর সঙ্গে সঙ্গে দল থেকেও বাদ পড়ছেন আব্দুল লতিফ সিদ্দিকী৷ লন্ডন থেকে দেশে ফিরে সিলেটের এম এ জি ওসমানী আন্তর্জাতিক বিমানবন্দরে এ কথা জানান প্রধানমন্ত্রী শেখ হাসিনা৷ (02.10.2014) ধর্মীয় অনুভূতিতে আঘাত হানার কারণে দেশের মানুষের কাছে ক্ষমা চাইতে বড় ভাই লতিফ সিদ্দিকীকে পরামর্শ দেন কাদের সিদ্দিকী৷ তিনি বলেন, ‘‘আমার বড় ভাই নিউইয়র্কে বসে হজ সম্পর্কে যে মন্তব্য করেছেন, তাতে মুসলমান সম্প্রদায় যেভাবে মর্মাহত হয়েছে তাদের সঙ্গে আমিও মর্মাহত৷ আমি মুসলিম পরিবারে জন্ম নিয়েছি, মুসলমান হিসেবেই মরতে চাই৷’’ তিনি বলেন, ‘‘আওয়ামী লীগের প্রেসিডিয়াম সদস্য ও মন্ত্রী আব্দুল লতিফ সিদ্দিকী আমার কেউ না, কিন্তু আল্লাহর প্রদত্ত হিসেবে তিনি আমার বড় ভাই৷ এ সম্পর্ক কেনা যায় না৷ আমাদের ধমনিতে একই রক্ত প্রবাহিত৷ জীবনে বহু কষ্ট করেছি, বহুবার বিপদে পড়েছি কিন্তু আল্লাহর ওপর থেকে আস্থা হারাইনি৷ আমি আল্লাহর কাছে ক্ষমা চাই, তিনি আমার বড় ভাইকে হেদায়েত করুক৷’’ কাদের সিদ্দিকী দাবি করেন, ‘‘আমার ভাই লতিফ সিদ্দিকী আওয়ামী ষড়যন্ত্রের শিকার৷ তিনি আওয়ামী লীগের চাপে পড়ে ধর্ম নিয়ে বিতর্কিত কথা বলেছেন৷’’ লতিফ সিদ্দিকীর বক্তব্য সরকারেরই বক্তব্য বলেও দাবি করেন কাদের সিদ্দিকী৷ এদিকে আব্দুল লতিফ সিদ্দিকীকে মন্ত্রিসভা থেকে অব্যাহতি দেয়ার বিষয়ে প্রজ্ঞাপন জারি হবে রাষ্ট্রপতির সইয়ের পরপরই৷ মন্ত্রিপরিষদ সচিব মোহাম্মদ মোশাররাফ হোসাইন ভূইঞা শনিবার সচিবালয়ে সাংবাদিকদের বলেন, ‘‘প্রজ্ঞাপনের জন্য অপেক্ষা করুন৷ প্রজ্ঞাপন জারি হবে৷’’ হজ পালন শেষে শুক্রবার রাতে রাষ্ট্রপতি আবদুল হামিদ দেশে ফিরেছেন৷ লতিফ সিদ্দিকী নিজ থেকে পদত্যাগ করেছেন, নাকি তাঁকে অব্যাহতি দেয়া হচ্ছে? এমন প্রশ্নের জবাবে মন্ত্রিপরিষদ সচিব বলেন, ‘‘প্রজ্ঞাপন জারির সময়ই বিষয়টি বলা থাকবে৷’’ তিনি বলেন, ‘‘এ বিষয়ে কী সিদ্ধান্ত তা ইতিমধ্যে প্রধানমন্ত্রী বলেছেন৷ এখানে শুধু প্রজ্ঞাপনের বিষয়ই বাকি আছে৷’’ ৩রা অক্টোবর গণভবনে এক সংবাদ সম্মেলনে লতিফ সিদ্দিকীকে মন্ত্রিসভা ও আওয়ামী লীগ থেকে বাদ দেয়ার সিদ্ধান্তের কথা জানান প্রধানমন্ত্রী৷ উল্লেখ্য, আব্দুল লতিফ সিদ্দিকী গত ২৯শে সেপ্টেম্বর নিউইয়র্কের জ্যাকসন হাইটসের পালকি পার্টি সেন্টারে নিউইয়র্কস্থ টাঙ্গাইল জেলা সমিতির মতবিনিময় অনুষ্ঠানে মুসলামনদের হজ, তাবলিগ জামাত এবং প্রধানমন্ত্রীর ছেলে সজীব ওয়াজেদ জয়কে নিয়ে ‘আপত্তিকর’ মন্তব্য করেন৷ এরপর তাঁকে মন্ত্রিসভা থেকে বহিস্কার ও গ্রেপ্তারের দাবি ওঠে৷ তিনি এখনো দেশের বাইরে আছেন৷",
  "manualKeyPhrases" : [ "শেখ হাসিনা", "শিকার", "লতিফ সিদ্দিকী", "কাদের সিদ্দিকী", "আওয়ামী লীগ", "মন্ত্রী" ],
  "automaticKeyPhrases" : [ "" ]
}