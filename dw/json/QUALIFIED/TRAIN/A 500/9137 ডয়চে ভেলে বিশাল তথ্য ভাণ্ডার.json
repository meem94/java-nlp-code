{
  "docID" : 9137,
  "source" : "http://www.dw.com/",
  "lang" : "BN",
  "url" : "http://www.dw.com/bn/ডয়চে-ভেলে-বিশাল-তথ্য-ভাণ্ডার/a-17927374",
  "title" : "ডয়চে ভেলে বিশাল তথ্য ভাণ্ডার",
  "date" : "17.09.2014",
  "writter" : "",
  "categories" : [ "পাঠক ভাবনা" ],
  "article" : "‘‘আশাকরি সবাই কুশলে আছেন৷ আমি ডয়চে ভেলের ফেসবুক পাতাটি নিয়মিত ভিজিট করছি৷ বলতে দ্বিধা নেই যে, ডয়চে ভেলের বিশাল তথ্য ভাণ্ডার আমার জ্ঞানের পরিধিকে বিপুলভাবে সমৃদ্ধ করছে’’৷ এ মন্তব্য করেছেন বন্ধু আশরাফুল ইসলাম৷ চুয়াডাঙা থেকে তিনি আরো লিখছেন, ‘‘পাঠকজীবন চলার পথে ডয়চে ভেলে একটি গাইডলাইন, এ কথা বললেও অত্যুক্তি করা হয় না৷ একজন নিয়মিত পাঠক হিসেবে আমার দুটি প্রস্তাব নীচে উল্লেখ করছি৷ প্রতিবেদনগুলো ছোট ছোট খণ্ডে বিভক্ত না করা ভালো৷ কারণ বার বার ক্লিক করে এগুলো পাঠ করতে খুব অসুবিধা হয়৷ শনি ও রবিবার অধিকাংশ সময় পুরানো প্রতিবেদনগুলো ডয়চে ভেলে ফেসবুকে শেয়ার করে থাকে৷ এ দু'দিনও আমরা নতুন প্রতিবেদনই পাঠ করতে চাই৷ প্রফেসার আশরাফুল ইসলাম, থানাপাড়া, আলমডাঙ্গা, চুয়াডাঙ্গা, বাংলাদেশ৷'' এবারের ই-মেলের লেখক পাঠক বারিক৷ তিনি লিখেছেন, ‘‘খারাপ কথা শুনতেও খারাপ লাগে, পড়তেও খারাপ লাগে৷ তবুও খারাপ বিষয়টা মানুষের সাথে ওতপ্রোতভাবে জড়িত৷ যে কোনো আবিষ্কারের ভালো-খারাপ দুটি দিকই রয়েছে৷ এই যেমন মোবাইলের কথায় ধরা যাক৷ মোবাইল এখন মানুষের হাতে হাতে৷ আধুনিক এই ছোট্ট যন্ত্রের দ্বারা অনেক ভালো কাজ করা যায়৷ কিন্ত সবচেয়ে বুদ্ধিমান প্রাণী মানুষ একে নানা খারাপ কাজে ব্যবহার করছে৷ যার ফলে অল্প বয়সেই ছেলে-মেয়েরা....না থাক বলা যাবে না৷ ‘মোবাইল ফোনে নগ্নতা, অশ্লীল বার্তা বাড়ছে' শিরোনামে প্রতিবেদনটি পড়ে আমার এই ভাবনা আপনাদের সাথে শেয়ার করলাম৷ এমএ বারিক, ভাটরা, সিহালী, শিবগঞ্জ, বগুড়া, বাংলাদেশ৷'' সংকলন: নুরুননাহার সাত্তার সম্পাদনা: দেবারতি গুহ",
  "manualKeyPhrases" : [ "বাংলাদেশ", "ডয়চে ভেলে", "বিশাল", "অশ্লীল", "বার্তা", "মোবাইল", "তথ্য ভাণ্ডার" ],
  "automaticKeyPhrases" : [ "" ]
}