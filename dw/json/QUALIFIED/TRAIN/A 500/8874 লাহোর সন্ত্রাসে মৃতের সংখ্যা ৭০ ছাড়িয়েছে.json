{
  "docID" : 8874,
  "source" : "http://www.dw.com/",
  "lang" : "BN",
  "url" : "http://www.dw.com/bn/লাহোর-সন্ত্রাসে-মৃতের-সংখ্যা-৭০-ছাড়িয়েছে/a-19146083",
  "title" : "লাহোর সন্ত্রাসে মৃতের সংখ্যা ৭০ ছাড়িয়েছে",
  "date" : "28.03.2016",
  "writter" : "",
  "categories" : [ "পাকিস্তান" ],
  "article" : "শহরের ইকবাল টাউন এলাকার একটি পার্কে শিশুদের খেলার জায়গার কাছে বোমাটি ফাটায় এক আত্মঘাতী বোমারু৷ তেহরিক-ই-তালেবানের একটি দলছুট গোষ্ঠী এই আক্রমণের জন্য নিজেদের দায়ী বলে ঘোষণা করেছে৷ সোমবার মৃতের সংখ্যা বেড়ে দাঁড়ায় ৭২-এ; আহতের সংখ্যা ৩০০ কিংবা তার বেশি৷ নিহতদের মধ্যে ২৯ জন শিশু, এছাড়া অনেক মহিলা, বলে জানিয়েছেন ত্রাণকর্মীরা৷ হাসপাতালে যাদের নিয়ে যাওয়া হয়েছে, তাদের অনেকের অবস্থা উদ্বেগজনক৷ গুলশান-ই-ইকবাল পার্কটি লাহোরের একটি সমৃদ্ধ এলাকায়৷ এই শহর শুধু পাঞ্জাব প্রদেশের রাজধানীই নয়, প্রধানমন্ত্রী নওয়াজ শরিফের নিজের শহর৷ পার্কটিও শহরের একটি সম্ভ্রান্ত এলাকায়৷ ইস্টার রবিবার উপলক্ষ্যে এখানে বহু মানুষের ভিড় হয়েছিল, বিশেষ করে খ্রিষ্টানদের৷ জামাত-উল-অহরার হার্ডলাইন গোষ্ঠীর মুখপাত্র এহানসুল্লাহ এহসান পরে এএফপি সংসাদ সংস্থাকে টেলিফোনের মাধ্যমে জানিয়েছেন যে, খ্রিষ্টানরাই এই আক্রমণের লক্ষ্য ছিল এবং আগামীতে এ-ধরনের আরো আক্রমণ ঘটবে৷ এহসান বলেন, ‘‘আমরা প্রধানমন্ত্রী নওয়াজ শরিফকে এই বার্তা পাঠাতে চাই যে, আমরা লাহোরে প্রবেশ করেছি৷'' ভিডিও দেখুন 01:27 শেয়ার লাহোরের পার্কে বোমা বিস্ফোরণ ফেসবুক টুইটার গুগল+ Whatsapp Tumblr linkedin stumble Digg reddit del.icio.us Newsvine পার্মালিংক http://dw.com/p/1IKfQ লাহোরের পার্কে বোমা বিস্ফোরণ লাহোরের ঘটনায় সারা বিশ্ব সচকিত, সন্ত্রস্ত, বিমূঢ়৷ জাতিসংঘের মহাসচিব বান-কি-মুন এই আক্রণের নিন্দা করেছেন৷ ভ্যাটিকানের তরফ থেকে ‘‘সংখ্যালঘু খ্রিষ্টানদের বিরুদ্ধে উগ্রপন্থি সহিংসতার'' নিন্দা করা হয়েছে৷ জার্মান পররাষ্ট্র মন্ত্রণালয়ের তরফ থেকে ‘‘সন্ত্রাস ও অমানবিক মতাদর্শের বিরুদ্ধে যৌথ সংগ্রাম'' চালিয়ে যাবার অভিপ্রায় ঘোষণা করা হয়েছে৷ নোবেল শান্তি পুরস্কার বিজয়ী মালালা ইউসুফজাই তাঁর টুইট করা বিবৃতিতে বলেছেন, ‘‘পাকিস্তান আর বিশ্বকে একত্রিত হতে হবে৷ প্রত্যেকটি জীবনই মূল্যবান, তাকে সম্মান ও সুরক্ষা দিতে হবে৷'' ভারতে বিশেষ করে বলিউড অভিনেতা-অভিনেত্রীরা টুইটারে তাদের ক্ষোভ ও উষ্মা প্রকাশ করেছেন৷ শেখর কাপুর লিখেছেন, ‘‘না, জন্নত তোমার জন্য নয়, কেননা তুমি যে সব শিশুদের হত্যা করেছো, তোমার আত্মা চিরকাল তাদের মৃত্যুকালীন চিৎকার আর ক্রন্দনে আবদ্ধ থাকবে৷'' এসি/ডিজি (এপি, এএফপি)",
  "manualKeyPhrases" : [ "পাকিস্তান", "বোমা", "সন্ত্রাস", "হত্যা", "বিশ্ব" ],
  "automaticKeyPhrases" : [ "" ]
}