{
  "docID" : 12475,
  "source" : "http://www.dw.com/",
  "lang" : "BN",
  "url" : "http://www.dw.com/bn/ইউরো-সংকটের-কারণে-বাংলাদেশের-রপ্তানির-ওপর-নেতিবাচক-প্রভাব/a-16014779",
  "title" : "ইউরো সংকটের কারণে বাংলাদেশের রপ্তানির ওপর নেতিবাচক প্রভাব",
  "date" : "12.06.2012",
  "writter" : "",
  "categories" : [ "বিশ্ব" ],
  "article" : "বাংলাদেশ রপ্তানি উন্নয়ন ব্যুরোর মহাপরিচাল সালাউদ্দিন মাহমুদ অবশ্য ডয়চে ভেলেকে বলেন যে, রপ্তানির পরিমাণ কমেনি৷ রপ্তানি আয় কিছুটা কমেছে৷ অর্থাৎ মন্দার কারণে ইউরোপে বাংলাদেশি পণ্যের দাম আগের তুলনায় কিছুটা কম পাওয়া যাচ্ছে৷ টাকার হিসেবে চলতি বছরের মার্চ, এপ্রিল এবং মে মাসে বাংলাদেশের রপ্তানি কমেছে৷ রপ্তানি উন্নয়ন ব্যুরোর হিসেবে সর্বশেষ মে মাসে রপ্তানি আয় কমেছে ৪.১৭ ভাগ৷ আর মার্চ, এপ্রিলে কমেছে যথাক্রমে ৭.২৩ এবং ৭.১৩ ভাগ৷ এই পরিস্থিতির কথা স্বীকার করলেও বাংলাদেশ রপ্তানি উন্নয়ন ব্যুরোর মহাপরিচালক সালাউদ্দিন মাহমুদ ডয়চে ভেলেকে জানান, রপ্তানির প্রবৃদ্ধি ঠিক আছে৷ তাতে কোনো নেতিবাচক প্রভাব এখনো পড়েনি৷ শতকরা ৭ ভাগই আছে৷ তবে ইউরো সংকটের কিছু নেতিবাচক প্রভাব গত ৩ মাসের রপ্তানিতে রয়েছে৷ তিনি জানান, বিশ্ব মন্দার পরও বাংলাদেশ তার রপ্তানি বানিজ্যে অবস্থান সংহত রেখেছে৷ গত অর্থবছরে বাংলাদেশের রাপ্তানি প্রবৃদ্ধি ছিল রেকর্ড পরিমাণ শতকরা ৪১ ভাগ৷ রপ্তানি উন্নয়ন ব্যুরোর মহাপরিচালক জানান, ইউরোপ বাংলাদেশের তৈরি পোশাকের বড় বাজার৷ সেখানে বাংলাদেশের রপ্তানির পরিমাণ কমেনি৷ তবে একই পরিমাণ রপ্তানি পন্য থেকে আগের চেয়ে কিছুটা কম দাম পাওয়া যাচ্ছে৷ কারণ সেখানকার মানুষের ক্রয় ক্ষমতা কমেছে৷ তাই দাম কম দিচ্ছে৷ সালাউদ্দিন মাহমুদ জানান, বাংলাদেশের রপ্তানি আয় ধরে রাখতে কার্যকর পদক্ষেপ নেয়া হয়েছে৷ এ নিয়ে রপ্তানিকারকদের সঙ্গে তারা বৈঠক করেছেন৷ প্রতিবেদন: হারুন উর রশীদ স্বপন, ঢাকা সম্পাদনা: দেবারতি গুহ",
  "manualKeyPhrases" : [ "বাংলাদেশ", "রপ্তানি", "সালাউদ্দিন মাহমুদ", "মার্চ", "এপ্রিল", "বৈঠক" ],
  "automaticKeyPhrases" : [ "" ]
}