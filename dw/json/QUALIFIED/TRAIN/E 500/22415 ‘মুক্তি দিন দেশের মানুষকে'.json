{
  "docID" : 22415,
  "source" : "http://www.dw.com/",
  "lang" : "BN",
  "url" : "http://www.dw.com/bn/মুক্তি-দিন-দেশের-মানুষকে/a-19498391",
  "title" : "‘মুক্তি দিন দেশের মানুষকে'",
  "date" : "24.08.2016",
  "writter" : "",
  "categories" : [ "আলাপ" ],
  "article" : "সম্প্রতি প্রধানমন্ত্রী দলীয় নেতা কর্মীদের নির্বাচনের প্রস্তুতি নিতে এবং সরকারের উন্নয়নের সাথে জনগণের সম্পৃক্ততা বাড়ানোর নির্দেশ দিয়েছেন৷ নির্বাচন সম্পর্কে মোটেই আশাবাদী নন অনেক পাঠক৷ সে কথাই তাঁরা জানিয়েছেন ফেসবুক পাতায়৷ যেমন আগামী নির্বাচন সম্পর্কে ডয়চে ভেলের ফেসবুক বন্ধু নজরুল ইসলাম লিখেছেন, ‘‘বেশি কিছু আশা করার মতো কোনো সুযোগ দেখছি না৷ কারণ এবারের নির্বাচনও গতবারের মতোই হবে, অর্থাৎ হবে নাম সর্বস্ব নির্বাচনমাত্র! পাঠক আমিনুর রহমানেরও এমনটাই ধারণা৷ একই মত মাসুদ খান, শাহীন বাবু, কামরুল হাসান ও জাকিরেরও৷ মাসুদ বলছেন, ‘‘আগামী নির্বাচনেও একইভাবে হবে, অর্থাৎ নিরপেক্ষ নির্বাচন হবে না৷'' পাঠক আরাফাত রনি নির্বাচন সম্পর্কে একেবারে সরাসরি তাঁর মতামত তুলে ধরেছেন এভাবে: ‘‘বাংলাদেশে ফ্রি, ফেয়ার এবং বিশ্বাসযোগ্য নির্বাচন হওয়া সম্ভব নয়৷ এখানে যে দলই ক্ষমতায় থাকুক না কেন, এমনকি কেয়ারটেকার সরকার থাকলেও নয়৷ কারণ দুর্ভাগ্য হলেও এ কথা সত্য যে, এ দেশে গণতন্ত্র নেই৷ বাংলাদেশ চলে অর্থ এবং পেশির শক্তিতে৷'' অন্যদিকে হাসান মিয়া মনে করেন, প্রধানমন্ত্রী শেখ হাসিনা ও তাঁর দল আওয়ামীলীগ ক্ষমতা ছাড়বে না৷ আর পাঠক বাশার বলছেন, ‘‘নির্বাচনের সময় যদি তত্ত্বাবধায়ক সরকার না থাকে, তাহলে নাকি এই নির্বাচনও সিটি কর্পোরেশনের নির্বাচনের মতোই হবে৷'' পাঠক মোহাম্মদ জুয়েল ইব্রাহিমের তো নির্বাচন সম্পর্কে পুরোপুরি অবিশ্বাস৷ আগামী নির্বাচন সম্পর্কে তিনি বলছেন, ‘‘নির্বাচনের প্রয়োজন কী? শেষে গিয়ে নাটক আর শুধু শুধু টাকা লস৷'' প্রধানমন্ত্রী শেখ হাসিনা ও বিরোধীদলের নেতা খালেদা জিয়াকে লক্ষ্য করে ফেসবুক পাঠক আতিকুর তাঁর মত প্রকাশ করেছেন এভাবে: ‘‘আপনাদের দু'জনের গ্যারা কল থেকে জাতিকে মুক্তি দিন৷ মুক্তি দিন দেশের মানুষকে৷'' সংকলন: নুরুননাহর সাত্তার সম্পাদনা: দেবারতি গুহ",
  "manualKeyPhrases" : [ "নির্বাচন", "ফেসবুক", "পাঠক", "মতামত", "বাংলাদেশ" ],
  "automaticKeyPhrases" : [ "" ]
}