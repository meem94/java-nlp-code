{
  "docID" : 18895,
  "source" : "http://www.dw.com/",
  "lang" : "BN",
  "url" : "http://www.dw.com/bn/টানা-তিন-বছর-সেরা-যৌন-আবেদনময়ী-ক্যাটরিনা/a-6322075",
  "title" : "টানা তিন বছর সেরা যৌন আবেদনময়ী ক্যাটরিনা",
  "date" : "13.12.2010",
  "writter" : "",
  "categories" : [ "বিনোদন" ],
  "article" : "একবার নয়, দুই বার নয়, টানা তিন তিনটি বছর বিশ্বের সেরা যৌন আবেদনময়ী নারী হিসেবে নিজেকে ধরে রাখলেন বলিউডের নায়িকা ক্যাটরিনা কাইফ৷ ব্রিটেনের ইস্টার্ন আই পত্রিকার তালিকায় তিনি পেছনে ফেললেন নামি দামী সেলিব্রিটি নারীদের৷ বলিউডে এই মুহূর্তে সবচেয়ে জনপ্রিয় অভিনেত্রী কে, যদি জিজ্ঞেস করা হয় তাহলে চলে আসবে ক্যাটরিনা কাইফের নাম৷ বলিউডে সুন্দরী নায়িকার অভাব নেই৷ তবে দর্শকদের কাছে এই মুহূর্তে প্রিয়াংকা চোপড়ার চেয়েও বেশি প্রিয় ২৬ বছর বয়সি ক্যাটরিনা কাইফ৷ চলতি বছরে তাঁর ছবি রাজনীতি ব্যাপক সাড়া পেয়েছে দর্শকদের কাছে৷ চমৎকার অভিনয়ের পাশাপাশি তাঁর দুর্দান্ত নাচও বর্তমানে বলিউড দর্শকদের কাছে খুবই জনপ্রিয়৷ এর সঙ্গে সুন্দর হাসিমাখা মুখশ্রী তো রয়েছেই৷ টানা তিন বছর ধরে দর্শকদের কাছে সেরা আবেদনময়ী হিসেবে টিকে থাকাটা যেনতেন ব্যাপার নয়৷ তবে ক্যাটরিনার মতে, যৌন আবেদন কেবল সুন্দর চেহারা আর শারীরিক গড়ন দিয়েই হয় না৷ একজন আত্মবিশ্বাসী নারীই হয় সবচেয়ে বেশি আবেদনময়ী৷ নতুন সাফল্যের খবর পাওয়ার পর ক্যাটরিনা বললেন, আমিই খুবই খুশী৷ আমার কাছে ইংল্যান্ড সবসময় একটি বিশেষ জায়গা এবং তাদের কাছে সেরা আবেদনময়ী হওয়াটা দারুণ ব্যাপার৷ এই সমর্থনের জন্য আমি সবাইকে ধন্যবাদ জানাই৷ উল্লেখ্য, বলিউডের নায়িকা হলেও ক্যাটরিনার জন্ম কিন্তু ভারতে নয়৷ তিনি জন্মেছেন হংকং এ৷ বাবা কাশ্মীরি আর ব্রিটিশ৷ ছেলেবেলা তাঁর কেটেছে হাওয়াই দ্বীপে৷ তবে একসময় তিনি পাড়ি দেন ইংল্যান্ডে৷ আর এখন ভারতই তাঁর সব৷ প্রতিবেদন: রিয়াজুল ইসলাম সম্পাদনা: আরাফাতুল ইসলাম",
  "manualKeyPhrases" : [ "আবেদনময়ী", "বলিউড", "প্রিয়াংকা", "কাইফ", "যৌন", "ক্যাটরিনা" ],
  "automaticKeyPhrases" : [ "" ]
}