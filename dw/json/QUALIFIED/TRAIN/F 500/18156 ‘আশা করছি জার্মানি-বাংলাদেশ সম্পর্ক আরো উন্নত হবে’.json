{
  "docID" : 18156,
  "source" : "http://www.dw.com/",
  "lang" : "BN",
  "url" : "http://www.dw.com/bn/আশা-করছি-জার্মানি-বাংলাদেশ-সম্পর্ক-আরো-উন্নত-হবে/a-16049189",
  "title" : "‘আশা করছি জার্মানি-বাংলাদেশ সম্পর্ক আরো উন্নত হবে’",
  "date" : "25.06.2012",
  "writter" : "",
  "categories" : [ "পাঠক ভাবনা" ],
  "article" : "ডিডাব্লিউ বা ডয়চে ভেলে নিয়মিত শুনছি৷ আর তা খুব ভালো লাগছে৷ জার্মান পররাষ্ট্রমন্ত্রী গিডো ভেস্টারভেলের দু’দিনের বাংলাদেশ সফর নিয়ে সুন্দর অনুষ্ঠান উপহার দেয়ার জন্য ডয়চে ভেলেকে অনেক অনেক ধন্যবাদ৷ জার্মানি বন্ধুপ্রতিম রাষ্ট্র৷ তারা বাংলাদেশকে নানা রকমভাবে সাহায্য করছে৷ তাই আমার মনে হয়, জার্মান পররাষ্ট্রমন্ত্রীর এই সফরের ফলে দু'টি দেশই লাভবান হবে৷ আগামী দিনে দু'টি দেশের সম্পর্ক আরো সুন্দর হবে৷ জার্মানি-বাংলাদেশের বন্ধুত্ব দীর্ঘজীবী হোক৷ অনেকটা এভাবেই লিখেছেন মো. আবদুর রাজ্জাক, স্মারক ইন্টারন্যাশনাল রেডিও শ্রোতাসংঘ, আদমদীঘি, বোগরা, বাংলাদেশ থেকে৷ ‘আমি আপনাদের একজন অনিয়মিত শ্রোতা৷ অনিয়মিত বললাম এই কারণে যে, রংপুর থেকে এফএম'এ কয়েকদিন আপনাদের অনুষ্ঠান পরিষ্কার শুনতে পাই, আবার কিছুদিন কিছুই শুনতে পারি না৷ জানি না গাইবান্ধায় এফএম কখনও হবে কিনা৷ যাই হোক, আপনাদের কাছ থেকে কোনোদিন কিছু পাই নি৷ তাই এবার একটা নিউজলেটার পাঠানোর অনুরোধ করছি৷' লিখেছেন মাহবুব রহমান মামুন, দারিয়াপুর, গাইবান্ধা, বাংলাদেশ থেকে৷ - বন্ধু মামুন, নিউজলেটার পেতে চাইলে আমাদের ওয়েবসাইটে প্রথম পাতার একেবারে নীচে বামদিকের নীল রঙের ‘নিউজলেটার'-এ ক্লিক করুন৷ সেখানে যে ফর্মটি আছে সেটা পূরণ করলেই আপনি নিয়মিত নিউজলেটার পেতে থাকবেন৷ নিউজলেটারের জন্য কোনো চাঁদার প্রয়োজন হয় না৷ ফর্ম পূরণ করার নিয়মাবলী সেখানেই দেয়া আছে৷ সংকলন: দেবারতি গুহ সম্পাদনা: জাহিদুল হক",
  "manualKeyPhrases" : [ "বাংলাদেশ", "ডিডাব্লিউ", "ভালো", "ডয়চে ভেলে", "পররাষ্ট্রমন্ত্রী", "জার্মানি" ],
  "automaticKeyPhrases" : [ "" ]
}