{
  "docID" : 17267,
  "source" : "http://www.dw.com/",
  "lang" : "BN",
  "url" : "http://www.dw.com/bn/টমেটোয়-উল্টো-ছুরি-চালালে-কী-হবে/a-19119394",
  "title" : "টমেটোয় উল্টো ছুরি চালালে কী হবে?",
  "date" : "16.03.2016",
  "writter" : "",
  "categories" : [ "ভাইরাল ভিডিও" ],
  "article" : "আপনি ভাবছেন, এটা আবার কেমন প্রশ্ন! ভাবছেন, ছুড়ি চালালে কী আর হবে, টমেটোটা টুকরো হয়ে যাবে, তাই তো? না, না, না৷ ছুরির সোজা দিক থেকে টমেটো কাটলে যেমন টুকরো টুকরো হয়ে যায়, উল্টো দিক দিয়ে কাটলে কিন্তু তেমনটা হয় না! বরং উল্টো, অর্থাৎ ভোঁতা দিক দিয়ে কাটা টমেটোর ওপর ছুরি চালালো টমেটো কিন্তু একেবারে জোড়া লেগে যায়৷ হ্যাঁ, একেবারে আগের মতো আস্ত টমেটো হয়ে যায়৷ বিশ্বাস হলো না? তাহলে এই ভিডিওটা ক্লিক করেই দেখুন না, আমি সত্যি বলছি কিনা৷ দেখলেন তো! আসলে এটা ‘কামোফ্লাজ'৷ মানে, এই ভিডিওটা এমনভাবে করা হয়েছে যে, দেখে সত্যিই মনে হবে যেন উল্টো ছুরি দিয়ে কাটা টমেটো জোড়া লেগে যাচ্ছে৷ আপনি ঠিকই বুঝেছেন৷ এ নেহাতই ছলনা৷ অর্থাৎ ভিডিওটাই গোলমেলে৷ হ্যাঁ, এর মধ্যে অলৌকিক কিছুই নেই৷ মানে, নেই কোনো রহস্য৷ আরে, আপনার মন কি খারাপ হয়ে গেল? না, না, দুঃখ করবেন না৷ তার থেকে ভিডিওতে আবারো ক্লিক করে এমন অদ্ভুত কাণ্ডটা উপভোগ করুন আর ধরার চেষ্টা করুন কিভাবে এই ‘ট্রিকটা' করা হয়েছে৷ কী? কিছু কি ধরতে পারলেন? জানান নীচের ঘরে...৷ ডিজি/এসিবি",
  "manualKeyPhrases" : [ "উপভোগ", "টমেটো", "রহস্য", "ছুরি", "অলৌকিক" ],
  "automaticKeyPhrases" : [ "" ]
}