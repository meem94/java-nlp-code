{
  "docID" : 6772,
  "source" : "http://www.dw.com/",
  "lang" : "BN",
  "url" : "http://www.dw.com/bn/মোদী-মমতা-বৈঠকে-তিস্তা-নিয়ে-বরফ-গলতে-পারে/a-18304096",
  "title" : "‘মোদী-মমতা বৈঠকে তিস্তা নিয়ে বরফ গলতে পারে’",
  "date" : "09.03.2015",
  "writter" : "হারুন উর রশীদ স্বপন, ঢাকা",
  "categories" : [ "সাক্ষাৎকার" ],
  "article" : "ভারতের প্রধানমন্ত্রী নরেন্দ্র মোদী দিল্লির মসনদ দখলের পর, তাঁর সঙ্গে এই প্রথমবার বৈঠক করলেন পশ্চিমবঙ্গের মুখ্যমন্ত্রী মমতা বন্দ্যোপাধ্যায়৷ ‘‘বৈঠকের প্রধান ‘অ্যাজেন্ডা’ বাংলাদেশ না হলেও, অমীমাংসিত কিছু ইস্যুতে বরফ গলবে৷’’ কথাটা ঢাকা বিশ্ববিদ্যালয়ের রাষ্ট্রবিজ্ঞানের শিক্ষক ও আন্তর্জাতিক রাজনীতির বিশ্লেষক ড. শান্তনু মজুমদারের৷ ডয়চে ভেলেকে তিনি বলেন, ‘‘মমতার কারণেই বাংলাদেশ ও ভারতের মধ্যে বেশ কিছু অমীমাংশিত ইস্যু এতদিন আটকে ছিল৷ আশা করছি এবার তার বরফ গলবে৷'' ডিডাব্লিউ: মোদী-মমতার বৈঠকে বাংলাদেশের আশান্বিত হওয়ার কী কোনো কারণ আছে? ড. শান্তনু মজুমদার: আশা করাই যায়৷ তবে এই বৈঠকে বাংলাদেশ যে প্রধান ‘অ্যাজেন্ডা', তা কিন্তু নয়৷ আসলে গত নির্বাচনের পর মমতা বন্দ্যোপাধ্যায় পশ্চিমবঙ্গে এখন বেশ চাপে আছেন৷ শুধু তিনি নিজে নয়, চাপে আছে তাঁর তৃনমূল কংগ্রেসও৷ কয়েকদিন আগে সিপিএম কলকাতায় কয়েক লাখ মানুষের সমাবেশ করেছে মমতার বিরুদ্ধে৷ তাই তিনি মূলত এই বৈঠকে তাঁর রাজনৈতিক অবস্থানকে সংহত করতে চাইছেন৷ এছাড়া রাজ্যের ঘাড়ে চেপে থাকা বিপুল ঋণের বোঝাটাও লঘু করার আর্জি জানিয়েছেন মমতা৷ নির্বাচিত প্রতিবেদন বাংলাদেশ-ভারত সম্পর্ক সুদৃঢ় হবে, বুঝিয়েছে ২০১৪ ভারতে কংগ্রেসের নেতৃত্বাধীন ইউপিএ সরকার সদিচ্ছা থাকা সত্ত্বেও যা করতে পারেনি, বিজেপি সরকার তা সফল করতে পারে৷ আর সেটা হলো – বাংলাদেশের সঙ্গে দীর্ঘস্থায়ী সুসম্পর্ক, বলছেন ডয়চে ভেলের কলকাতা প্রতিনিধি শীর্ষ বন্দোপাধ্যায়৷ (30.12.2014) মোদী সরকারের প্রতি মমতার অবস্থান বদল নিয়ে জল্পনা মোদী সরকার প্রসঙ্গে পশ্চিমবঙ্গের মুখ্যমন্ত্রী মমতা বন্দ্যোপাধ্যায় তাঁর অবস্থান নাকি ১৮০ ডিগ্রি ঘুরিয়েছেন – সোমবার মোদী-মমতার বৈঠকের পর এমন কথাই শোনা যাচ্ছে৷ এ দিন সংসদ ভবনে মমতার সঙ্গে ছিল একটি বড় মাপের প্রতিনিধিদলও৷ (09.03.2015) দিল্লি বিধানসভা ভোটের ফলাফলে মোদী সুনাম উধাও বুথ ফেরত সমীক্ষার হিসেব ছাড়িয়ে নিরঙ্কুশ সংখ্যাগরিষ্টতায় দ্বিতীয়বার ক্ষমতায় ফিরে এলো অরবিন্দ কেজরিওয়ালের আম আদমী পার্টি৷ দিল্লি বিধানসভার ইতিহাসে ৭০টি আসনের মধ্যে ৬৭টি আসন নিজের ঝুলিতে ভরে এক নয়া রেকর্ড গড়লো তারা৷ (10.02.2015) বাংলাদেশের প্রেসিডেন্টের ভারত সফর দেখুন টুইটারে বাংলাদেশের প্রেসিডেন্ট আবদুল হামিদ বর্তমানে ভারত সফর করছেন৷ মূলধারার গণমাধ্যমে এই খবর প্রকাশ হলেও টুইটারে এ সংক্রান্ত বেশ কিছু ছবি প্রকাশ পেয়েছে৷ চলুন দেখা যাক সেগুলো৷ (19.12.2014) আবদুল হামিদকে প্রণব মুখার্জির উপহার বাংলাদেশের প্রেসিডেন্ট আবদুল হামিদের ভারত সফরে তাঁকে একাত্তরের স্মৃতি, কিছু ঐতিহাসিক দলিল উপহার দিয়েছেন ভারতের প্রেসিডেন্ট প্রণব মুখোপাধ্যায়৷ ছয়দিনের সফর শেষে প্রেসিডেন্ট হামিদের মঙ্গলবার দেশে ফেরার কথা৷ (23.12.2014) তাহলে বাংলাদেশের আশার জায়গা কোথায়? প্রধান ‘অ্যাজেন্ডা' না হলেও বাংলাদেশের বিষয় যে আসবে বা এসেছে, সেটা নিশ্চিত করে বলা যায়৷ তিস্তার পানি বণ্টন, সীমান্ত চুক্তি – এ সব বিষয়গুলি বাংলাদেশ-ভারত সম্পর্কের ক্ষেত্রে খুবই গুরুত্বপূর্ণ৷ তাছাড়া এ বিষয়গুলোতে ভারতের কেন্দ্রীয় সরকারের আগ্রহ আছে৷ তাই মোদী চাইবেন মমতার কাছ থেকে প্রতিশ্রুতি আদায় করতে৷ মমতা কী এ সব বিষয়ে ইতিবাচক হবেন? মমতা আগের অবস্থানে নেই৷ গত মাসেই তিনি ঢাকা ঘুরে গেলেন৷ তখন তাঁকে ইতিবাচকই মনে হয়েছে৷ তিনিও হয়ত তিস্তার পানি বণ্টন, সীমান্ত চুক্তি ইত্যাদি বিষয়ে বাংলাদেশের দাবির প্রতি নরম হয়েছেন৷ তাঁর এই অস্থান পরিবর্তনের কারণ কী বলে আপনার মনে হয়? মমতা নির্বাচনের সময় তিস্তার পানি নিয়ে ইতিবচাক হতে পারেননি, মূলত পশ্চিমবঙ্গের তিস্তা এলাকার ভোটারদের মনোভাবের কারণে৷ কিন্তু এখন আর সেই পরিস্থিতি নেই৷ সে সময় বাংলাদেশ বিরোধিতা তাঁকে ভোটের বাক্সে সুবিধা করে দিয়েছে৷ কিন্তু এখন বাংলাদেশের সঙ্গে নানা কারণেই তাঁর সুসম্পর্ক প্রয়োজন৷ তাই মনমোহনের সময় তিনি ‘না' বললেও, এখন আশা করি ‘হ্যাঁ' বলবেন৷ তিনি বাংলাদেশের ‘গুডবুক'-এ থাকতে চাইবেন৷ নরেন্দ্র মোদীর অবস্থান কী হতে পারে? প্রধানমন্ত্রী মোদী চাইবেন কমপক্ষে তিস্তার পানির ব্যাপারে মমতার প্রতিশ্রুতি আদায় করতে৷ কারণ তিনি বাংলাদেশ সফরে আসার আগে বিষয়টি নিয়ে নিশ্চত হতে চান৷ তিনি যে প্রতিশ্রুতি বাংলাদেশকে দিয়েছেন, তা রক্ষায় এই বৈঠকের মাধ্যমেই মোদী তাঁর ‘হোমওয়ার্ক'-টি সেরে ফেলতে চাইছেন বলে আমি মনে করি৷ তাহলে কি তিস্তার পানি নিয়ে আমরা আশাবাদী হতে পারি? হ্যাঁ৷ আমি তো মনে করে মোদী-মমতার এই বৈঠকেই বরফ গলবে৷ সময়টি বাংলাদেশের জন্য যথেষ্ঠ অনুকূলে৷",
  "manualKeyPhrases" : [ "বাংলাদেশ", "মমতা", "মোদী", "তিস্তার পানি", "ড. শান্তনু মজুমদার" ],
  "automaticKeyPhrases" : [ "" ]
}