{
  "docID" : 7976,
  "source" : "http://www.dw.com/",
  "lang" : "BN",
  "url" : "http://www.dw.com/bn/নারীদের-জন্য-উত্থান-পতনের-বছর-২০১১/a-15639757",
  "title" : "নারীদের জন্য উত্থান পতনের বছর ২০১১",
  "date" : "02.01.2012",
  "writter" : "",
  "categories" : [ "সমাজ সংস্কৃতি" ],
  "article" : "২০১১ সালে বেশ কিছু উল্লেখযোগ্য ঘটনা ঘটেছে বাংলাদেশে৷ কোনটি ছিল নরীদের জন্য বেশ ইতিবাচক৷ আবার কোনটি ছিল পিছিয়ে পড়ার লক্ষণ৷ তবে সবমিলিয়ে কেমন কেটেছে ২০১১? ২০১১ সালের কোন্ ঘটনাগুলো আপনাকে নাড়া দিয়েছে? এ প্রশ্নের উত্তরে বাংলাদেশ মহিলা পরিষদের সভাপতি আয়েশা খানম জানান,‘‘২০১১ সালে ইতিবাচক অনেক ঘটনা ঘটেছে বাংলাদেশে৷ প্রথমেই বলতে হবে এ বছর ক্রিকেটে প্রমিলা ক্রিকেট দল ওয়ান ডে স্ট্যাটাস পেয়েছে৷ আয়ারল্যান্ড এবং অ্যামেরিকার মত দেশ থেকে আসা দলগুলোকে হারিয়েছে৷ ২০০৩/৪ সালেও মেয়েদের খেলাধুলাকে খুবই নেতিবাচকভাবে দেখা হত৷ সমালোচনা করা হত খোলাখুলি৷ তবে যে সাফল্য তারা দেখিয়েছে, পতাকা হাতে নিয়ে বলিষ্ঠভাবে মেয়েরা যেভাবে এগিয়ে গেছে সেটা স্বাধীনতার ৪০ বছরের অত্যন্ত ইতিবাচক একটা দিক চিহ্নিত করে৷'' কোন ঘটনাগুলো নেতিবাচক বলে মনে হয়েছে? আয়েশা খানম জানান, ‘‘নারীদের ওপর সহিংসতার মাত্রা বেড়েছে৷ মেয়েদের ওপর নিষ্ঠুর আচরণ কমেনি৷ বাংলাদেশ অনেক এগিয়ে গেছে৷ দেশে আইন কানুনের অনেক পরিবর্তন হয়েছে৷ কিন্তু তারপরেও কেন এধরণের নিষ্ঠুর আচরণ মেয়েদের ওপর করা হচ্ছে তা আমি বুঝতে পারি না৷ তবে সামাজিক বেশ কিছু অগ্রগতি হয়েছে৷ সেক্ষেত্রে আমাদের গর্ব করার মতও অনেক কিছু আছে৷'' প্রতিবেদন: মারিনা জোয়ারদার সম্পাদনা: আব্দুল্লাহ আল-ফারূক",
  "manualKeyPhrases" : [ "বাংলাদেশ", "আয়েশা", "মহিলা", "ক্রিকেট", "খানম" ],
  "automaticKeyPhrases" : [ "" ]
}