{
  "docID" : 4784,
  "source" : "http://www.dw.com/",
  "lang" : "BN",
  "url" : "http://www.dw.com/bn/যুক্তরাষ্ট্রও-এবার-জিকা-ভাইরাস-আতঙ্কে/a-19007134",
  "title" : "যুক্তরাষ্ট্রও এবার জিকা ভাইরাস আতঙ্কে",
  "date" : "27.01.2016",
  "writter" : "",
  "categories" : [ "যুক্তরাষ্ট্র" ],
  "article" : "যুক্তরাষ্ট্রেও ঢুকে পড়েছে জিকা ভাইরাস আতঙ্ক৷ যুক্তরাষ্ট্রের দু'জন নাগরিকের শরীরেও সংক্রমণ ধরা পড়েছে৷ নাগরিকদের কিছু দেশে যাওয়ার ব্যাপারে সতর্ক করা হয়েছে৷ ওদিকে সেনাবাহিনী নামিয়েও সংকট কাটাতে পারছেনা ব্রাজিল৷ দক্ষিণ অ্যামেরিকার দেশ বলিভিয়া, ব্রাজিল, কলম্বিয়া, ইকুয়েডর, এল সালভাদর, ফ্রেঞ্চ গিনি, গুয়াতেমালা, গায়ানা, হন্ডুরাস, মেক্সিকো, পানামা, প্যারাগুয়ে, সুরিনাম এবং ভেনেজুয়েলায় যাওয়ার আগে যুক্তরাষ্ট্রের মানুষ এখন নিশ্চয়ই বহুবার ভাববেন৷ দেশগুলোতে যে জিকা ভাইরাস ছড়াতে শুরু করেছে! ক্যারিবীয় অঞ্চলের বার্বাডোস, গুয়াদেলোপ, হাইতি, মার্টিনিক, সেন্ট মার্টিন এবং পুয়ের্তোরিকোতেও এখন মানুষের শরীরে ভয়ংকর জিকা ভাইরাসের সংক্রমণের খবর পাওয়া যাচ্ছে৷ কেপ ভের্দে, পশ্চিম আফ্রিকা এবং সামোয়াতেও আতঙ্ক ছড়াতে শুরু করেছে জিকা ভাইরাস আতঙ্ক৷ যুক্তরাষ্ট্র সরকার ইতিমধ্যে এই দেশগুলোতে যাওয়ার ব্যাপারে নিজেদের নাগরিকদের সতর্ক করে দিয়েছে৷ অন্তঃসত্ত্বা নারীদের এ সব দেশ ভ্রমণের বাতিল করারও অনুরোধ জানানো হয়েছে৷ যাঁরা এ সব দেশে যাওয়ার জন্য বিমানের টিকিট কেটেছিলেন, যুক্তরাষ্ট্রের দু'টি বিমান পরিবহন সংস্থা তাঁদের টিকিটের টাকা ফিরিয়ে দেয়ার ঘোষণা দিয়েছে৷ মঙ্গলবার ভার্জিনিয়া ও অ্যারাকানসাসে দু'জনের দেহে জিকা ভাইরাস সংক্রমণের প্রমাণ পাওয়ার খবর প্রকাশের পরই যুক্তরাষ্ট্র জুড়ে ছড়াতে থাকে আতঙ্ক৷ ভার্জিনিয়া ও অ্যারাকানসাসের স্বাস্থ্য কর্মকর্তারা দুই ব্যক্তির জিকা ভাইরাসে সংক্রমণের খবর জানালেও সংক্রমিত ব্যক্তিদের নাম প্রকাশ করেননি৷ ভিডিও দেখুন 01:38 শেয়ার জিকা ভাইরাসের প্রকোপে বিপর্যস্ত ব্রাজিল ফেসবুক টুইটার গুগল+ Whatsapp Tumblr linkedin stumble Digg reddit del.icio.us Newsvine পার্মালিংক http://dw.com/p/1HkIv জিকা ভাইরাসের প্রকোপে বিপর্যস্ত ব্রাজিল তবে তাঁরা জানিয়েছেন, বছরের এই সময়টায় যুক্তরাষ্ট্রে সাধারণত মশা দেখা যায় না, সুতরাং সংক্রমিত দুই ব্যক্তির মাধ্যমে অন্য কারো জিকা ভাইরাসে সংক্রমিত হওয়ার আশঙ্কা খুবই কম৷ জিকা ভাইরাস ডেঙ্গু, ম্যালেরিয়ার মতো মশার মাধ্যমেই মানুষের দেহে প্রবেশ করে৷ চিকিৎসাবিজ্ঞানীরা বলছেন, এক ধরনের মশা জিকা ভাইরাসে সংক্রমিত হওয়ার পর কোনো মানুষকে কামড়ালে সেই মানুষটিও সংক্রমিত হয়৷ দেখা গেছে, অন্তঃসত্ত্বা নারী জিকা ভাইরাসে সংক্রমিত হলে অনেক ক্ষেত্রে সন্তান ছোট মস্তিষ্ক নিয়ে জন্মগ্রহণ করে৷ শিশুদের এ অবস্থাকে চিকিৎসাবিজ্ঞানের ভাষায় ‘মাইক্রোসেফালি' বলা হয়৷ ‘মাইক্রোসেফালি' হলে শিশুদের মস্তিষ্কের গঠন ঠিকমতো হয় না, ফলে শিশুর বুদ্ধি প্রতিবন্ধী হওয়া, শারীরিক বৃদ্ধি অস্বাভাবিক বা বিলম্বিত হওয়া থেকে শুরু করে অকালে মারা যাওয়ার আশঙ্কাও বেড়ে যায়৷ এসিবি/ডিজি (এপি, রয়টার্স) প্রিয় পাঠক, জিকা ভাইরাস সম্পর্কে বাংলাদেশেও কি সতর্কতামূলক ব্যবস্থা নেয়া দরকার? নীচে আপনার মতামত জানান৷",
  "manualKeyPhrases" : [ "ভাইরাস", "সংক্রমণ", "জিকা", "ব্রাজিল", "যুক্তরাষ্ট্র" ],
  "automaticKeyPhrases" : [ "" ]
}