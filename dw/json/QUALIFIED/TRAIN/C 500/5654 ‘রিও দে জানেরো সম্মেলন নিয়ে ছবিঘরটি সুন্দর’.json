{
  "docID" : 5654,
  "source" : "http://www.dw.com/",
  "lang" : "BN",
  "url" : "http://www.dw.com/bn/রিও-দে-জানেরো-সম্মেলন-নিয়ে-ছবিঘরটি-সুন্দর/a-16041228",
  "title" : "‘রিও দে জানেরো সম্মেলন নিয়ে ছবিঘরটি সুন্দর’",
  "date" : "21.06.2012",
  "writter" : "",
  "categories" : [ "পাঠক ভাবনা" ],
  "article" : "বুধবার সকালের সবগুলো পরিবেশনা ছিল মনোমুগ্ধকর, শ্রুতিমধুর এবং আনন্দদায়ক৷ জার্মানির পররাষ্ট্রমন্ত্রী বাংলাদেশে আসছেন৷ আমার বিশ্বাস, জার্মানি বাংলাদেশের মত উন্নয়নশীল দেশকে আরো সাহায্য করবে৷ এছাড়া জার্মানির সাথে আমাদের সম্পর্ক উজ্জ্বল থেকে উজ্জ্বলতর হবে৷ অন্যদিকে, হুইল চেয়ারে চড়ে ৫,৭০০ কিলোমিটার পথ পাড়ি দিয়ে মাইল স্টোইকস্কি'র লন্ডন অলিম্পিকে পৌঁছতে চাওয়ার খবর শুনে ভাল লাগলো৷ দীর্ঘ বিরতির পর ই-মেলে এই কথাটি জানিয়েছেন কপিলমুনি, খুলনা থেকে শ্রোতাবন্ধু সজল রঞ্জন ঘোষ৷ আজ সকালে খুলনা এফএম থেকে ডয়চে ভেলের অনুষ্ঠান পরিষ্কার শোনা গেলো এবং সব পরিবেশনা আমার কছে দারুণ লাগলো৷ যেমন ইউরো কাপ নিয়ে প্রতিবেদন৷ প্রদীপ বসাক, হাট শিমলা, সমুদ্র গড়, বর্ধমান থেকে লিখেছেন৷ গতকাল ঢাকার গুলশানের দু'জন শ্রোতা তোফায়েল আহমেদ এবং ইদ্রিস হোসেনকে ডয়চে ভেলের ওয়েবসাইটের সাথে পরিচয় করিয়ে দিলাম যা তাদের খুব ভালো লেগেছে৷ তারা এখন থেকে নিয়মিত দেখবেন এবং মতামত পাঠাবেন৷ বিধান চন্দ্র টিকাদার, গুলশান, ঢাকা৷ বাংলাদেশের মাটিতে জার্মান পররাষ্ট্রমন্ত্রী গিডো ভেস্টারভেলেকে গোলাপের শুভেচ্ছা ও ফুলেল ভালোবাসা জানাই৷ আশাকরি তাঁর সফর-এ দুই দেশই লাভবান হবে৷ তাঁর সফর সম্পর্কে বিশেষ অনুষ্ঠান প্রচার করবেন৷ ডয়চে ভেলে থেকে তরতাজা খবরাখবর খুব ভালো লাগে৷ আবদুর রাজ্জাক, সারাক ইন্টারন্যাশনাল রেডিও লিসনার্স ক্লাব, নিমাইদিঘী, বগুড়া৷ ‘মোনালিসা' পরিবেশনায় মালা পালের সাক্ষাৎকারটি ছিল বড়ই মনোগ্রাহী৷ একজন মহিলার এমন অক্লান্ত পরিশ্রম অন্যদেরকেও এই পেশার প্রতি আকৃষ্ট ও অনুপ্রাণিত করবে৷ এমন সুন্দর আয়োজনের জন্য ডয়চে ভেলেকে ধন্যবাদ দিয়েছেন কলকাতা থেকে শ্রোতাবন্ধু লিসা ব্যানার্জী৷ রিও দে জানেরো সম্মেলন নিয়ে ছবিঘর করারজন্য DW কে অসংখ্য ধন্যবাদ৷ বিশ্বের সমস্ত কষ্টের ঘটনার খবর নিরলসভাবে ডয়চে ভেলে আমাদের মাঝে উপহার দিয়ে যাচ্ছে৷ এতে আমরা গর্ববোধ করি৷ একটি প্রশ্ন৷ যখন কোন শ্রোতা প্রশ্ন করেন ধাধা বিজয়ী করার সময় আপনারা কোন স্বজন প্রীতি করেন কি না? তখন আপনারা উত্তরে বলেন, আমরা লটারির মাধ্যমে বিজয়ী নির্ধারণ করি৷ এবার আমার প্রশ্ন, ইমেইল, চিঠি, এসএমএস, এই তিনটির কিভাবে সমন্বয় করে লটারি করেন? আশা করি সঠিক উত্তর পাবো৷ এভাবেই লিখেছেন শ্রোতাবন্ধু মো. রাসেল সিকদার, জ্ঞান বিকাশ কেন্দ্র রেড়িও ক্লাব, শ্রীনাথদী, কেন্দুয়া, মাদারীপুর থেকে৷ -এর উত্তর জানতে অনুগ্রহ করে রবিবারের ইনবক্স শুনুন৷ মতামত পাঠানোর জন্য সবাইকে অনেক ধন্যবাদ৷ সংকলন: নুরুননাহার সাত্তার সম্পাদনা: জাহিদুল হক",
  "manualKeyPhrases" : [ "‘রিও", "দে", "সুন্দর’", "নিয়ে", "সম্মেলন" ],
  "automaticKeyPhrases" : [ "" ]
}