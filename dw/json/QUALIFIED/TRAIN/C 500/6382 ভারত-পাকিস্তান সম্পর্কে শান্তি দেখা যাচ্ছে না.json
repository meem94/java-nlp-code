{
  "docID" : 6382,
  "source" : "http://www.dw.com/",
  "lang" : "BN",
  "url" : "http://www.dw.com/bn/ভারত-পাকিস্তান-সম্পর্কে-শান্তি-দেখা-যাচ্ছে-না/a-18165947",
  "title" : "ভারত-পাকিস্তান সম্পর্কে শান্তি দেখা যাচ্ছে না",
  "date" : "03.01.2015",
  "writter" : "শামিল শামস, মানসী গোপালাকৃষ্ণন/জেডএইচ",
  "categories" : [ "বিশ্ব" ],
  "article" : "ভারতে গত মে মাসে ক্ষমতায় আসে বিজেপি৷ প্রধানমন্ত্রী হন নরেন্দ্র মোদী৷ তবে এতে ভারত ও পাকিস্তান – এ দুটি দেশের সম্পর্কে যে শিগগিরই শান্তি আসবে, সেটা মনে করছেন না বিশ্লেষকরা৷ প্রধানমন্ত্রী হিসেবে শপথ নেয়ার অনুষ্ঠানে পাকিস্তানের প্রধানমন্ত্রী নওয়াজ শরিফকে স্বাগত জানিয়েছিলেন মোদী৷ এই ঘটনায় দুই দেশের সম্পর্ক উন্নয়নের আশা করেছিলেন অনেকে৷ কিন্তু পরে দেখা যায়, পাকিস্তানের প্রধানমন্ত্রীর দিল্লি সফরের দুই মাসেরও কম সময়ের মধ্যে কাশ্মীর সীমান্তে দুই দেশের সামরিক বাহিনীর মধ্যে গুলি বিনিময়ের ঘটনা ঘটে৷ এ বিষয়ে সাংবাদিক ও গবেষক ফারুক সুলেহরি বলেন, ‘‘ভারত ও পাকিস্তানের মধ্যে কখনও আসলে সত্যিকারের শান্তি প্রক্রিয়া ছিল না৷ মাঝেমধ্যে কিছু সময়ের জন্য শুধু উত্তেজনায় বিরতি দেখা গেছে৷ ১৯৪৭ সাল থেকেই এমনটা হয়ে আসছে৷'' নির্বাচিত প্রতিবেদন ৩২ বছর পর আবার ভারত-পাকিস্তান মুখোমুখি এ সময়ে দুই চিরপ্রতিদ্বন্দ্বী পরস্পরকে অনেকবারই সামনে পেয়েছে, তবে এশিয়ান গেমস হকির ফাইনালে এবারই প্রথম৷ ১৯৮২-তে ভারতের মাটিতেই ভারতকে ৭-১ গোলে বিধ্বস্ত করেছিল পাকিস্তান৷ কি হবে এবারের ফাইনালে? (02.10.2014) আফগানিস্তানের জন্য ভারত-পাকিস্তান যুদ্ধ! ন্যাটো বাহিনী সেনারা আফগানিস্তান ছাড়ার পর, আফগানিস্তানকে নিয়ে ভারত ও পাকিস্তানের মধ্যে রাজনৈতিক টানাপোড়েন, এমনকি টানাহ্যাঁচড়াও হতে পারে৷ সেক্ষেত্রে বা ‘অস্ত্র' হিসেবে ব্যবহার হতে পারে তালেবান, (21.11.2014) সন্ত্রাসী দমনে বৈষম্য বর্তমানে পাকিস্তানকে দুই ধরনের সন্ত্রাসী গোষ্ঠীর বিরুদ্ধে লড়তে হচ্ছে৷ একদল পাকিস্তানের অভ্যন্তরে হামলা করছে৷ আরেকদল পাকিস্তানে থেকে ভারত ও আফগানিস্তানে হামলা করছে৷ যেমন কদিন আগে পেশাওয়ারে একটি স্কুলে হামলা চালায় তালেবান৷ ঐ হামলার পর পাকিস্তানের একটি আদালত জাকি উর রেহমান লাখভিকে ছেড়ে দেয়৷ ভারতের মুম্বইতে ২০০৮ সালে যে সন্ত্রাসী হামলা হয়েছিল ঐ ঘটনার অন্যতম পরিকল্পনাকারী এই লাখভি৷ এছাড়া মুম্বই হামলার সঙ্গে জড়িত হাক্কানি নেটওয়ার্ক, আফগান তালেবান, লস্কর-ই-তৈয়বার জঙ্গিদের পাকিস্তান বিচার করবে বলে আশা ছিল ভারতের৷ কিন্তু সেটা হয়নি৷ তাই পাকিস্তানে ভারতের সাবেক রাষ্ট্রদূত জি. পার্থসারথী মনে করেন, পাকিস্তান যতদিন সন্ত্রাসী দমনের ক্ষেত্রে দুই গোষ্ঠীর মধ্যে বৈষম্য করা থেকে বিরত না থাকছে ততদিন দুই দেশের মধ্যে শান্তি আসবে না৷ ইসলামাবাদের সাংবাদিক আব্দুল আগা বলেন, বিবদমান বিষয়গুলোর সমাধানে দুই দেশের উচিত শান্তি আলোচনা শুরু করা৷ এছাড়া বাণিজ্য বাড়ানো এবং দুই দেশের মধ্যে মানুষে-মানুষে যোগাযোগ বাড়ানোর উপরও জোর দেয়ার আহ্বান জানিয়েছেন তিনি৷ ‘‘সেটা না হয়ে দ্বন্দ্বে জড়ালে শুধুমাত্র সন্ত্রাসীরাই লাভবান হবে,'' বলে মনে করেন আগা৷",
  "manualKeyPhrases" : [ "পাকিস্তান", "প্রধানমন্ত্রী", "সম্পর্ক", "শান্তি", "মোদী", "ভারত" ],
  "automaticKeyPhrases" : [ "" ]
}