{
  "docID" : 6301,
  "source" : "http://www.dw.com/",
  "lang" : "BN",
  "url" : "http://www.dw.com/bn/ভালোবাসা-দিয়ে-কি-বেঁধে-রাখা-যাবে-ব্রিটেনকে/a-19349464",
  "title" : "ভালোবাসা দিয়ে কি বেঁধে রাখা যাবে ব্রিটেনকে?",
  "date" : "23.06.2016",
  "writter" : "",
  "categories" : [ "ভাইরাল ভিডিও" ],
  "article" : "‘ব্রেক্সিট' নিয়ে শুধু ব্রিটেন নয়, দ্বিধাবিভক্ত গোটা ইউরোপ৷ তবে গণভোটের ফলাফল যা-ই হোক না কেন, যুক্তরাজ্যে বসবাসরত অধিকাংশ ইউরোপীয়ই চান, ব্রিটেন ইইউ-তে থাকুক৷ আর এ কথাটা বোঝাতে তাঁরা বেছে নিয়েছেন এক অভিনব পন্থা৷ সামাজিক যোগাযোগের মাধ্যমে একটা হ্যাশট্যাগ চালু করেছেন তাঁরা৷ নাম – #হাগএব্রিট, অর্থাৎ ব্রিটেনের একজন নাগরিককে আলিঙ্গন করুন, একজন ব্রিটিশকে দিন ভালোবাসা৷ তাই লন্ডনের রাস্তায় চোখ রাখলেই দেখা যাবে আলিঙ্গনরত মানুষ৷ চাকরি সূত্রে অথবা ব্যক্তিগত কারণে ইউরোপের অন্যান্য অঞ্চলের নাগরিকদের মধ্যে যাঁরা ব্রিটেনে থাকেন, তাঁরা আজ এগিয়ে এসেছেন ভালোবাসার এই মন্ত্র নিয়ে৷ আবালবৃদ্ধবনিতা সকলকেই জড়িয়ে ধরছেন তাঁরা, বলছেন গণভোটে যেন ‘না' ভোটই দেন৷ কিন্তু ব্রিটেনের মানুষও কি ইউরোপীয়দের মতো করেই ভাবছেন? ডয়চে ভেলের ইয়ান ব্রুক খুঁজে এনেছেন তার উত্তর৷ ভিডিও দেখুন 02:39 শেয়ার #হাগএব্রিট – একজন ব্রিটিশ নাগরিককে আলিঙ্গন করুন ফেসবুক টুইটার গুগল+ Whatsapp Tumblr linkedin stumble Digg reddit del.icio.us Newsvine পার্মালিংক http://dw.com/p/1IjNO #হাগএব্রিট – একজন ব্রিটিশ নাগরিককে আলিঙ্গন করুন যা ভাবছেন ব্রিটেনে বসবাসরত বাঙালিরা আসলে ব্রিটেন ইউরোপীয় ইউনিয়নে আদৌ থাকবে কিনা – তা নিয়ে আলোচনার শেষ নেই৷ ব্রিটেনে বসবাসরত বাঙালিরাও এ নিয়ে চিন্তিত, কারণ ‘ব্রেক্সিট' সফল হলে বাংলাদেশিরাও ক্ষতিগ্রস্ত হবেন৷ সেখানকার বাঙালি এমপি রুশনারা আলী বলেন, ব্রিটেন ইইউ ত্যাগ করলে ব্রিটিশদের চেয়ে বাঙালিসহ অন্য অভিবাসীরাই চাকরি হারাবে বেশি৷ তাঁর কথায়, ‘‘ইইউ থেকে বেরিয়ে গেলে ইংল্যান্ডকে এক ভয়ানক অর্থনীতির চাপে পড়তে হবে, মন্দার ঝুঁকিতে থাকতে হবে৷ এ কারণে ৫ লাখ মানুষের চাকরি হারানোর আশংকা রয়েছে৷ তাছাড়া একক বাজারের অংশ হিসেবে ইইউ-তে ব্রিটেনের অবস্থান সবচেয়ে শক্তিশালী ও নিরাপদ৷ তাই সেই অবস্থানকে আরও সুদৃঢ় করতে আমাদেরকে ইইউ জোটের মধ্যেই থাকতে হবে৷'' সে কারণেই #হাগএব্রিট অভিযানটি প্রবাসী বাঙালিদের জন্য হয়ে উঠেছে আরো তাৎপর্যপূর্ণ, আরো প্রাসঙ্গিক৷ বন্ধু, আপনি ‘ব্রিক্সিট’-এর পক্ষে না বিপক্ষে? জানান মতামত, লিখুন নীচের ঘরে৷ ডিজি/এসিবি",
  "manualKeyPhrases" : [ "আবালবৃদ্ধবনিতা", "ব্রিটেন", "ইইউ", "বাঙালি", "ব্রেক্সিট" ],
  "automaticKeyPhrases" : [ "" ]
}